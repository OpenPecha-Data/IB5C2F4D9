༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W20471
n/a
ImageGroup:
ISBN:
11PD28068
n/a
Title:
བསྡུས་གྲྭར་ཐོག་མར་འཇུག་བྱེད་སྐྱབས་ཁྲིད་དང་འབྲེལ་བའི་མན་ངག་གསེར་གྱི་ལྡེ་མིག་
bsdus grwar thog mar 'jug byed skyabs khrid dang 'brel ba'i man ngag gser
|gyi Ide mig
བློ་བཟང་བརྩོན་འགྲུས་
Author:
blo bzang brtson 'grus
Descriptor:
Original Publication:
n/a;n/a
Place:
[skye rgu mdo]
[s.n.]
Publisher:
Date:
1
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



༄༅། །བསྡུས་གྲྭར་ཐོག་མར་འཇུག་བྱེད་
སྐྱབས་ཁྲིད་དང་འབྲེལ་བའི་མན་ངག་
གསེར་གྱི་ལྡེ་མིག་ཅེས་བྱ་བ་
བཞུགས་སོ། །
མཛོད་ཚང་བློ་བཟང་བརྩོན་འགྲུས་ཀྱིས་བརྩམས།



དཔེ་ཚུགས་ཇུས་འགོད་པ། མཛོད་ཚང་བློ་བཟང་བརྩོན་འགྲུས།
མ་དཔེ་སྡུར་མཁན། ངག་དབང་རྡོ་རྗེ་དང་ཐུབ་བསྟན་རབ་རྒྱས།
ཕྱི་ཤོག་ཇུས་འགོད་པ། ངག་དབང་རྣམ་རྒྱལ་དང་ཐུབ་བསྟན་་་་
རིག་འཛིན།
ཁ་བྱང་འབྲི་མཁན། ངག་དབང་རྡོ་རྗེ།
འཕྲུལ་དཔར་དུ་འདེབས་མཁན།
ཁམས་སྟོད་སྐྱེ་རྒུ་མདོའི་གངས་འོད་ཡིག་དཔར་ཁང༌།
དེབ་རིན་སྒོར་༡༣.༠༠



རྩོམ་སྐྲུན་ཇི་ལྟར་བྱས་ཚུལ་གྱི་གསལ་བཤད་
མདོར་བསྡུས།
དེ་ཡང་སྐྱེས་སྦྱངས་ཀྱི་ཡོན་ཏན་སོགས་སྣ་གང་ཐད་ནས་
ཉམས་ཆུང་ཞིང་ཉག་ཕྲ་བ་བདག་ལྟ་བུས་བསྟན་བཅོས་རྩོམ་་་་
ཁུལ་བྱས་པ་ལ་དགོས་པ་ཆེར་མེད་མོད། འོན་ཀྱང་སངས་རྒྱས་
བསྟན་པའི་གསལ་བྱེད་གངས་ལྗོངས་ཀྱི་ཚད་མའི་སྟོན་པ་་་་་་་
གཅིག་པུ་༧རྗེ་འཇམ་དབྱངས་བླ་མ་ཙོང་ཁ་པ་ཆེན་པོའི་གསེར་
བསྟན་དང་། གངས་ཅན་གྱི་འགྲོ་ལ་བཀའ་དྲིན་བླ་ལྷག་ཏུ་ཆེ་བ་
༧རོང་ཆེན་དགེ་འདུན་རྒྱལ་མཚན་ནས་ཉེ་བར་བརྩིས་པའི་སྐུ་
ཕྲེང་བཅུ་གཅིག་པ་དུས་གསུམ་རྒྱལ་བ་ཐམས་ཅད་ཀྱི་གདུང་་་་
འཚོབ། རང་གཞན་སེམས་ཅན་ཐམས་ཅད་ཀྱི་མགོན་སྐྱབས། །
མཚན་བརྗོད་པར་དཀའ་བ་དོན་གྱི་སླད་དུ་མཚན་ནས་སྨོས་ན་
༧རྗེ་བློ་བཟང་བསྟན་འཛིན་འཇིགས་མེད་ཡེ་ཤེས་རྒྱ་མཚོ་་་་་་་
དཔལ་བཟང་པོ་མཆོག་དང་། བཀའ་དྲིན་གཞལ་མཐའ་དང་་་
བྲལ་ཞིང་མཁྱེན་བརྩེ་འོད་དཀར་འབུམ་གྱི་རྣམ་པར་རོལ་པའི་
དགེ་བའི་བཤེས་གཉེན་རྣམས་ཀྱི་སྐུ་དྲིན་ལ་བརྟེན་ནས། ཉམས་
ཆུང་བདག་མི་གྲལ་དུ་ཅུང་ཆུད་ཚེ་གཞན་ལ་དཔེ་ཁྲིད་རེ་མཛད་
ཁུལ་བྱས་པའི་ཞར་ཞོར་ལ་སྐྱབས་འགྲོ་སོགས་འདིར་གསལ་་་་་
རྣམས་ཅུང་ཟད་རེ་བཤད་པར་བརྟེན། ཆོས་ངོས་ཟིན་མཁན་་་
འགས་འདི་འདྲ་ཞིག་རྩོམ་དགོས་ཞེས་རེ་འདུན་ཡང་ཡང་་་་་་



བཏོན་པ་དང་། རང་ལ་ཡང་བླ་མའི་བཀའ་དྲིན་གཟོ་འདོད་་་་
སོགས་ཀྱི་ཀུན་སློང་ཡོད་པར་བརྟེན་རྩོམ་འདོད་སྐྱེས་མོད་ཀྱང་།
བསྟན་འགྲོར་ཕན་པ་ཅུང་ཟད་རེ་མ་བྱུང་ན་དགོས་པ་མེད་སྙམ་
ནས་དེའི་ཚུལ་ཇི་འདྲ་ཞིག་ཡིན་བཀའ་གདམས་རིན་པོ་ཆེའི་་་་
གླེགས་བམ་ལ་ཞུས་པ་ན། དབུས་པར། ཀ/༡༨༦/ན/༡/ དག་
པ་ཆོས་ཀྱི་སྐུའི་བཀྲ་ཤིས་ཤོག གནས་སྐབས་བདེ་སྤྱོད་དཔལ་་་
འབྱོར་རྒྱས་པའི་བཀྲ་ཤིས་ཤོག དེ་བཞིན་གཤེགས་པ་དང་་་་
ཐམས་ཅད་ཐུན་མོང་དུ་ཡང་བཀྲ་ཤིས། འདི་སྐད་དུ། འཇིག་་་
རྟེན་མགོན་དང་མགོན་གྱུར་མགོན་པོ་ཡི། །བསྔོ་བ་སྨོན་ལམ་་་
བཀྲ་ཤིས་རབ་བསྔགས་པ། །རྒྱལ་བའི་འབྱུང་གནས་ཉིད་དུ་་་་
སྤྱོད་པར་ཤོག །ཅེས་གསུངས་པས་བརྩམས་ཀྱི་རློམ་སེམས་ཀྱིས་
ནི་མ་ཡིན་ནོ། །མཇུག་གྲུབ་པ་ན་ཡང་། མཉམ་མེད་བུ་རམ་ཤིང་
པའི་མདོ་སྔགས་ཟུང་འབྲེལ་གྱི་བསྟན་པ་རིན་པོ་ཆེའི་དགོངས་
དོན་འཆད་རྩོད་རྩོམ་གསུམ་གྱི་སྒོ་ནས་མི་ནུབ་དར་ཞིང་རྒྱས་་་
པར་བྱེད་པ་ལ། སར་གནས་དག་གིས་ཀྱང་འགྲན་མི་བཟོད་་་་
པའི་སེམས་དཔའ་ཆེན་པོ་༧རྗེ་བློ་བཟང་ལུང་རིགས་རྒྱ་མཚོ་་་
དཔལ་བཟང་པོ་མཆོག་དང༌། དགེ་ལྡན་ལེགས་བཤད་གླིང་གི་་
ཆོས་ཀྱི་གསེར་ཁྲི་མཐོན་པོར་ཞབས་ཀྱི་པདྨོ་བཀོད་ཅིང་བཅུ་་་་
ཕྲག་རིག་པའི་གནས་ཀུན་སྨྲ་བ་ལ་ཡང་མི་འཇིགས་པའི་སྤོབས་
པ་བརྙེས་ཤིང་རྗེ་བཙུན་ཤེས་རབ་འཁོར་ལོའི་སྤུན་ཟླར་་་་་་་་་
བཞེངས་པའི་རིག་པའི་དཔའ་བོ་ཆེན་པོ་༧རྗེ་བློ་བཟང་ཆོས་་་་
འཕེལ་རྒྱ་མཚོ་དཔལ་བཟང་པོ་རྣམ་གཉིས་ལ་སྤྱན་འབེབ་ཞུས་
ཤིང་ཁོང་རྣམ་གཉིས་ཀྱིས་ཀྱང་ཞིབ་ཏུ་གཟིགས་ནས་ཐུགས་་་་
་



དགྱེས་པར་མཛད་པ་དང་། པར་སྐྲུན་བྱེད་དགོས་པར་ཉེ་ཚེ་་་
ཡང་འདི་ཁྱབ་གདལ་དུ་བཏང་བས་ཕན་ནམ་རེ་ཞིག་བ སྲིངས་
པས་ཕན་གང་ལེགས་སྙམ་ནས། དང་པོ་ལྟར་བྱས་ན་ཅི་འདྲ་་་་
ཞིག་ལགས་ཞེས་བཀའ་གདམས་རིན་པོ་ཆེའི་གླེགས་བམ་ལ་་་་
ཞུས་པ་ན། ཀ ༡༥ ༡ན ༡ ཤིན་ཏུ་མཚར། དགེ་སློང་བདེ་སྟེར་་་་
ཀྱང་ཤིན་ཏུ་མཉེས་ནས་ཁྱོད་ཀྱིས་བུ་འདི་ལ་སྤྲུལ་པའི་རྩེད་མོ་་
བྱེད་པ་མཁས་པ་འོང་། བར་གཅོད་ཀྱང་ངས་བསྲུང་། རྒྱལ་བུ་
འདིའི་བློན་པོར་ད་ལྟ་ནས་བསྐོས་ཤིག་ཅེས་གསུངས་པས་དཔེ་
སྐྲུན་བྱས་པ་ལས་རང་སྣང་གང་དྲན་དང་མཁས་འདོད་སོགས་
ཀྱིས་གཏན་མ་ཡིན་ཞིང༌། རྐྱེན་དབང་གིས་ཁོམ་ལོང་ཡང་ཆེར་
མ་བྱུང་བས་འདིའི་ཚིག་དང་དོན་གྱི་ཆ་གཉིས་ཀར་སྐྱོན་མི་ཉུང་
བ་ཞིག་ཡོད་ངེས་ཡིན་པས་ཁོ་བོའི་བློ་རྨོངས་སེལ་ཕྱིར་དང་། །
བསྟན་འགྲོར་ཕན་ཕྱིར་དུ་ལེགས་པར་བཅོས་རྒྱུ་སོགས་ཁྱེད་་་་
གཟིགས་པ་པོ་རྣམས་ཀྱིས་ཐུགས་འཇགས་འཚལ། གཞན་ཡང་
རྒྱལ་བསྟན་སྤྱི་དང་ཁྱད་པར་ཞྭ་སེར་ཅོད་པན་འཆང་བའི་་་་་་
བསྟན་ལ་མཛད་རྗེས་མཆོག་ཏུ་གསལ་ཞིང་འཁོར་བར་ཅི་ནར་
འཁྱམས་པའི་སེམས་ཅན་རྣམས་ལ། མ་བུ་གཅིག་པ་མས་བུ་ལ་
བརྩེ་བ་ལས་ཀྱང་ཆེས་ལྷག་པའི་བརྩེ་བའི་བདག་ཉིད་ཅན་་་་་་
སྐྱབས་མཆོག་༧ ཀིརྟི་རིན་པོ་ཆེ་རོང་ཆེན་ཆོས་ཀྱི་རྒྱལ་པོ་མཆོག་
གིས་ཐར་འདོད་ཀྱི་གདུལ་བྱ་སྤྱི་དང་། ཁྱད་པར་མཉམ་མེད་་་་
ཐུབ་པའི་དབང་པོའི་རྗེས་སུ་འཇུག་པའི་ཐར་འདོད་རྣམས་ལ་
ཉེ་བར་མཁོ་བ་མེད་དུ་མི་རུང་ཞིང་ཉེས་ལྟུང་མང་པོའི་སྒོ་་་་་་
འགོག་བྱེད་དུ་གྱུར་པ། བརྗོད་བྱ་རྒྱ་ཆེ་ཞིང་རྗོད་བྱེད་སྐྱོང་བདེ་



，
བ་ཁ་གསལ་ཞིང་དོན་འགྲིལ་བ་སོགས་སྣ་གང་ཐད་ནས་ཆེས་་་
ཁྱད་པར་དུ་འཕགས་པའི་སྔོན་མེད་ཀྱི་ལེགས་བཤད་མང་པོར་
བཀའ་སྩལ་པའི་ནང་ནས། ཐུགས་སྣང་རྒྱུན་དུ་མཛད་དགོས་་་
པའི་དོན་ཚན་འགའ་ཤས། ཞེས་བྱ་བ་དང༌། ཉིན་ཞག་ཕྲུག་་་་
གཅིག་གི་མཛད་སྒོ་ཞེས་བྱ་བའི་ཚད་མར་གྱུར་པའི་བཀའ་སློབ་
ཚན་པ་གཉིས་ཀྱང་འདིའི་ཀླད་དུ་བཞག་ཡོད། དེའི་དམིགས་་་
ཡུལ་ནི་ཐར་འདོད་ཕྱོགས་ལྷུང་དང་བྲལ་ཞིང་ཆོས་ལ་རྟོན་་་་་
མཁན་ཞིག་ཡིན་ཕྱིན་ཆད་ཐར་པ་ཐོབ་བྱེད་ལ་འདི་ལས་ལྷག་་་
པའི་གདམས་ངག་ཅིག་མི་དགོས་པ་དང༌། རིན་ཐང་དང་བྲལ་
བའི་ལེགས་བཤད་ཆེན་པོ་འདི་འདྲ་རེ་བཀའ་སྩལ་དུ་ཟིན་ཀྱང་།
ད་དུང་ཀུན་ལ་ཕན་ཐོགས་པའི་ཕྱིར་ཁྱབ་གདལ་དུ་མི་གཏོང་་་
བར་ཁང་བཟང་གི་ཕུགས་སུ་ཉལ་དུ་བཅུག་ན་ཕངས་ཆེ་སྙམ་་་
ནས་ཡིན་ནོ། །
ཞེས་རྩོམ་པ་པོས།



༄༅། །ཐུགས་སྣང་རྒྱུན་དུ་མཛད་དགོས་པའི་
དོན་ཚན་འགའ་ཤས། །
བདེ་བར་སྡོད་ལ་མཁས་མི་སྲིད། །ཅེས་གསུངས་པ་
ལྟར་ལོ་ན་གཞོན་དུས་འདིར་གཉིད་ཉལ་འདོད་སྲེད་ཀྱི་་
སྐྱིད་ལང་མིག་དང་རྣ་བའི་བདུད་རྩི་ལ་ལོངས་སྤྱད་ནས་
རྣམ་གཡེང་ཁོ་ནའི་དབང་དུ་སོང་ན་ཕྱིས་སུ་འགྱོད་པ་སྐྱེ་
སྐབས་ཕྱིས་དྲགས་པ་རེད། ཁྱེད་རྣམས་ནི་བྱིས་པའི་དུས་
ཚོད་ཡོལ་ནས་ལུས་སེམས་དར་མ་བཟང་ངན་ཤེས་པའི་་
རྣམ་དཔྱོད་ཆ་ཚང་ཡོད་པ་འདི། བེད་མེད་ཆུད་ཟོས་སུ་་
མ་བཏང་བར་སྐུ་སྐྱེས་བསྟན་དོན་དུ་བྱོན་པའི་དགོས་པ་
མཁས་བཙུན་བཟང་གསུམ་འཛོམས་པའི་སྒོ་ནས་བསྟན་
པར་ཕྱག་རྗེས་འཇོག་ཐུབ་ཆེད་རྒྱུ་ཚོགས་དང་པོ་བསགས་
པའི་སྐབས་ནས་བཟུང་ལྷོད་ཡངས་གནང་མི་ཉན།
འགྲིག་འོག་ནས་ཐར་པ་ཐོབ་ཅེས་གསུང་སྲོལ་ཡོད་པ་ ་ ་ ་་
ལྟར་དགེ་འདུན་པའི་ནང་ཁྲིམས་ལ་དུས་རྟག་ཏུ་བརྩི་་་་་
བཀུར་མཛད་དགོས། དགེ་ཚུལ་སློང་སྔགས་བྱང་སེམས་་
ཀྱི་བཅས་མཚམས་ལ་སྲོག་ལས་གཅེས་པར་བཟུང་ནས་་་
ལུས་ངག་གི་ཀུན་སྤྱོད་དམ་ཆོས་འདུལ་བ་དང་བསྟུན་ཏེ་
སྲོལ་རྒྱུན་ལེགས་པ་རྣམས་རང་གཤིས་སུ་འཇགས་ཐུབ་་་
མཛད་དགོས། བསྔོ་རྟེན་དང་སྐྱབས་རྟེན་འབྱོར་སྐབས་་



སོ་སོར་འདས་གསོན་རྣམས་ཀྱི་ཆེད་བསྔོ་སྨོན་བདེན་ཚིག་
གིས་མཚམས་སྦྱོར་མཛད་དགོས་པ་ལས་རང་དགར་ ་ ་ ༌ ༌ ༌
ལོངས་སྤྱད་ན་དཀོར་ཟས་ཀྱི་རྣམ་སྨིན་ཤིན་ཏུ་ལྕི། འགྲོ་་
འཆག་ཉལ་འདུག་དང་བཟའ་བཏུང་ལ་ལོངས་སྤྱོད་་་་་་༌༌
སྟངས་སོགས་ཆོས་དང་མཐུན་པ་ཞིག་མཛད་རྒྱུ་ལས་རྒྱ་
འགྲོ་རྒྱ་འདུག་གནང་མི་རུང་། གཟན་ཤམ་གཉིས་ལྟེབ་་་
བྱས་ནས་གྱོན་པ་དང་གོས་ཐུང་དང་ཕུ་ཐུང་གྱོན་མི་རུང་
ཆོས་གོས་རྣམ་གསུམ་དང་གདིང་བ། འབྲལ་སྤང་སྟོན་་་
པའི་སྐུ་བཅས་ཞག་འདུག་གང་དགོས་སར་བསྣམ་དགོས། །
མིག་དཔེ་ཡར་འདྲེན་གནང་དགོས་པ་ལས་སྐྱེ་བོ་ཕལ་པ་
གཞན་ཚོས་འདི་དང་འདི་ཞེས་བྱ་བ་བྱེད་ཆོག་ན། དུས་་
རབས་གསར་པ་འདི་ལྟ་བུའི་ནང་ང་ཚོས་བྱེད་མི་ཆོག་པ་
ཅི་ཡིན་ནམ་སྙམ་ནས་སྡུག་བསྔལ་བསྒོམས་ན་སྒྲིག་ཁྲིམས་
གང་ཡོད་སུན་སྣང་སྐྱེ་བའི་རྒྱུར་འགྱུར། ལུས་ངག་ཡིད་་་
གསུམ་གྱི་ཀུན་སྤྱོད་ངན་ལང་ཤོར་བ་དེར་སྡོམ་སེམས་་་་
རྒྱུན་དུ་བསྟེན་ནུས་ན་དཀའ་ངལ་ལ་གདོང་ལེན་དང་་༌་
བཟོད་སྲན་གནང་ཐུབ་མཁན་ཞིག་ཡོང༌། སྟོང་སེམས་ཀྱི་
བྱེད་སྒོའི་འཕྲུལ་སྣང་གི་རྨི་ལམ་སྣ་ཚོགས་རྒྱུན་དུ་སྒོམ་ན།
འཆད་ཉན་སློབ་སྦྱོང་སོགས་ལེགས་པའི་བྱེད་སྒོ་ཐམས་་་
ཅད་སུན་སྣང་སྐྱེ་སའི་རྒྱུ་འབའ་ཞིག་ཏུ་གཟིགས་སྲིད།
སློབ་སྦྱོང་གི་དུས་ཚོད་རང་ཉིད་ནས་ཆུད་ཟོས་བཏང་ན་
རྗེས་སོར་རང་ངོས་ནས་མ་འཇོན་པ་ཐམས་ཅད་ཀྱི་ལེ་་་
ལན་གཞན་ལ་བདའ་དགོས་པའི་སྐབས་ཤིག་ཤར། དེ་་་་



དུས་སྙིང་རླུང་སྟོད་དུ་འཚངས་ནས་བྱ་བ་གང་བྱས་ ་ ་ ་ ་་་༌
ཐམས་ཅད་ཇི་བཞིན་ཚང་བ་མི་འོང་བས་ངལ་བའི་རྒྱུ་་་་
ཙམ་ལས་མདུན་ལམ་ལེགས་པོ་ཞིག་མཐོང་མི་སྲིད། རྒྱུན་
དུ་ཤེས་ཡོན་ལ་གུས་རྟག་གི་བརྩོན་འགྲུས། ཆོས་སྲིད་ཀྱི་་
འཇོན་ཐང་། གཞན་ཕན་དང་ལྷག་བསམ། བརྟན་པོ་་་༌༌
དང་དྲང་སེམས། འདྲིས་གཤིབས་བདེ་ཞིང་མཐུན་ལམ་་
ཆེ་བ། སྤྱི་དོན་ལས་སྒེར་སེམས་མེད་པ། རང་དོན་ལ་་་་་
ཐུག་ཚེ་དོན་ཉུང་ལ་བྱ་བ་ཉུང་བ། ནང་མི་ཉེ་འཁོར་ལ ་ ་ ་
ཞེན་ཆེ་བ་དང་རིས་སུ་བཅད་ནས་ཕྱོགས་འཛིན་མི་ ་ ༌ ༌ ་ ༌་
མཛད་པ། ཟས་གོས་གནས་མལ་རྒྱ་སྐྱེད་མི་བྱེད་པར་་་་༌
གང་ཡོད་དེ་ལ་ཆོག་ཤེས་ཀྱིས་འཚོ་ཐུབ་པ་བཅས་འདི་་་་
ཐམས་ཅད་མི་གཅིག་ལ་མ་ཚང་ན་དབང་པོ་མ་ཚང་བ་ལྟ་
བུ་ཡིན། མགོ་བདེ་དྲན་འཕྲུལ་ཇི་ཙམ་ཆེ་ནའང་གནས་་་
སྐབས་ཙམ་ལས་མི་མཐོང་ཆ་འཇོག་འོང་མི་སྲིད། རྒྱུན་་་
དུ་གོམས་གཤིས་བཟང་པོ་ལ་འབད། གྲོགས་བཟང་པོ་༌
བརྟེན་ན་གཤིས་ངན་ཁྱི་ཕག་ལྟ་བུ་ལའང་བཅོས་སུ་ཡོད།
ལུས་ངག་ཡིད་གསུམ་མ་རབས་ཀྱི་ཕྱོགས་སུ་འདྲིས་་་་་་་
གཤིབས་ཆེ་དྲགས་ན་མཁས་བཙུན་བཟང་གསུམ་་ ་ ་ ༌ ༌ ་ ༌༌་
འཛོམས་པའི་སྐྱེས་བུ་དམ་པ་ཞིག་ཡིན་ནའང་མཐུན་་་་༌་
གྲོགས་ངན་པ་དེ་བཞིན་འགྱུར་སྲིད་པ་འདུས་བྱས་ཀྱི་་༌༌༌
ཆོས་ཉིད་ཡིན། འདི་རྣམས་ཉམས་མྱོང་དང་འབྲེལ་ནས་
ཤ་ཚའི་བསླབ་བྱ་འགའ་ཤས་ཞུས་པར་རྒྱུན་དུ་ཐུགས ་ ་ ་་
འཛིན་གནང་གལ་ཆེ་སྙམ། །ཀིརྟི་སྤྲུལ་མིང་པས།



༄༅། །ཉིན་ཞག་ཕྲུག་གཅིག་གི་མཛད་སྒོ།
ཞོགས་པ་སྔ་པོ་བཞེངས་ནས་དང་པོ་བཤང་གཅི་
འདོར། དེ་ནས་ཁྲུས་དང་གད་ཕྱིས་མཛད། ཡོན་ཆབ་་་་
དང་བདུག་སྤོས་མར་མེ་སོགས་གང་འབྱོར་ཕུལ་ནས་ཕྱག་
གསུམ་འཚལ། དུས་དྲན་དང་བཤགས་སྡོམ་མཛད། ཀུན་
སློང་བཅོས་པ་དང་སྡོམ་གསུམ་གྱི་བཅས་མཚམས་ལ་བསྔོ་
བགྲང་མཛད། གཟིགས་དཔེ་ལ་ཆོས་དཀོན་མཆོག་དངོས་
ཀྱི་འདུ་ཤེས་ཀྱིས་དཔེ་རས་དང་ལྡན་པར་གུས་བཀུར་་་་་
གྱིས་དང་པོ་རང་གི་མགོ་ཐོག་ཏུ་བཞག་ནས་བྱིན་རླབས་
ཞུ༑ སྔ་ཐོག་རིག་པ་དྭངས་པའི་དུས་དེར་བློ་འཛིན་་༌༌
གནང་སྐབས་ཚིག་དོན་གཉིས་ཀ་ལ་ཐུགས་བསམ་བཞེས་
ནས་བློ་འཛིན་མཛད་ཐུབ་ན་ས་ཆོད་ཤིན་ཏུ་ཆེ་ཞིང་་་་་་
བརྗེད་དཀའ། རྒྱུགས་འབུལ་སྐབས་གཟན་ཕབ་དང་པུས་
མོའི་ཐོག་གུས་པའི་འདུག་སྟངས་དང་བཅས་སྒྲ་དག་་༌༌
གསལ་གསུམ་གྱིས་འབུལ་དགོས། ཆོས་དང་ཆོས་སྨྲ་བ་་་་
པོར་མ་གུས་པ་ཤེས་རབ་འཆལ་བའི་རྒྱུ་ཞེས་གསུངས་པ་
ལྟར་དཔེ་ཁྲིད་སྐབས་ཆོས་དང་ཆོས་སྨྲ་བ་པོ་གཉིས་ལ ་ ་་༌
བཀུར་སྟི་དང་བཅས་དང་པོ་ཕྱག་གསུམ་འཚལ། སྣོད་ཀྱི་
སྐྱོན་གསུམ་སྤངས་པའི་སྒོ་ནས་ཉན་དགོས། གཟིགས་་་་
དཔེའི་ཐོག་འབྲུ་དེད་ཀྱིས་གསུང་བཤད་ཀྱི་མཚམས་སོ་་་



སོར་ངེས་ཆེད་རྟགས་ཙམ་འདེབས་དགོས་ན་འདེབས།
ཟིན་བྲིས་ཉུང་ཙམ་ལས་གཙོ་བོ་སེམས་ནང་ཟིན་བྲིས་་་་་
འདེབས་དགོས། ཤག་ཏུ་ཕེབས་ནས་གཟིགས་དཔེའི་ཐོག་
འབྲུ་དེད་ཀྱིས་གསུང་བཤད་རྣམས་དྲན་པར་གནང་སྟེ་་་
ཟིན་བྲིས་རྒྱས་པར་བཀོད་ནས་རྗེས་སུ་ཟིན་བྲིས་ཕྱོགས་་
བསྡེབས་མཛད། དེའི་ཐད་ཀྱི་གཞུང་ཆེ་བ་རྣམས་དང་་་
སྦྱར་ནས་བཞེས་ཚུལ་མི་འདྲ་བ་རྣམས་ངེས་ངེས་མཛད།
རྩོད་གྲྭ་ལ་ཕེབས་སྐབས་གཙོ་བོ་སྤྱི་མཐའ་གཉིས་དང་་་༌
སྦྲགས་ནས་གོ་བ་གནད་ཕིགས་པ་དང་མ་ཤེས་པ་ཤེས་་་་
པའི་ཆེད་རྩོད་པ་མཛད་དགོས་པ་ལས། ཚིག་ཙམ་ལ་ ་་༌༌་
འཁྲུལ་ནས་མཐོང་ཚུལ་ལ་རྩོད་པ་མཛད་པ་ལྟར་བྱས་་་་་
ཀྱང་ཕྱག་དཔེའི་གོ་བར་མི་ཕན་པས་གོ་རིགས་ཟུང་་་་༌་༌༌་
འབྲེལ་གྱིས་རྩོད་པ་གནང་དགོས། ཐོས་བསམ་སྒོམ་་་་་
གསུམ་དང་པོ་ནས་ཟུང་དུ་འབྲེལ་མ་ཐུབ་པའི་སྐྱོན་དེང་
སྐབས་བླ་སྤྲུལ་དགེ་བཤེས་འགའ་ཤས་ལྷ་བདུད་དུ་བབས་
པ་ལྟ་བུ་འདི་ཁ་བཤད་སྐམ་པོར་ཕྱིན་པའི་རང་རྟགས་་་་
རེད། དེས་ན་ཐོས་དོན་རྒྱུད་ཐོག་ཏུ་འགེལ་གང་ཐུབ་་་་༌
དང་པོ་ནས་མཛད། སློབ་གཉེར་གང་མཛད་པ་དེ་ཚེ་་༌༌
མཇུག་ཉམས་སུ་ལེན་པའི་ཆེད་ཡིན་དགོངས་པ་ལས་ཚེ་་
འདིའི་ལྟོ་གོས་གཏམ་གསུམ་གང་རུང་གི་ཆེད་སྤྱིར་བཏང་
ཤེས་བྱ་ཡོན་ཏན་སྦྱངས་པ་ལྟར་མཛད་ན་གུས་བཀུར་་་་
དང་ཤེས་འདོད་གཏིང་ཟབ་མི་སྐྱེ། ཉིན་གུང་གསོལ་་་་་
ཚིགས་གནང་སྐབས་ཕྱག་ཐལ་མོ་སྦྱར་ནས་དཀོན་མཆོག་



རྗེས་དྲན་གྱི་མདོ་གསུང་། སྐྱབས་འགྲོའི་བསླབ་བྱའི་ནང་
གསལ་ལྟར་ཅི་ཟ་ཅི་འཐུང་གི་ཕུད་ཀྱིས་མཆོད་པ་མ་་་་༌་་
འབུལ་བར་ཟ་བཏུང་ལོངས་སྤྱོད་མི་རུང་། འཕྲོག་མ་མ་་
བུ་ལ་ཟས་ལྷག་སྦྱིན་། ཕག་ལྟོ་ཟ་བ་ལྟ་བུ་མ་ཡིན་པར་ཡ་
རབས་སྤྱོད་བཟང་དང་བ་འདྲེན་པ་ཞིག་མཛད་དགོས།
ཉལ་བའི་སྐབས་དང་པོ་ཕྱག་གསུམ་བཙལ་ནས་བཤགས་
སྡོམ་དང་ཉིན་དེའི་དགེ་རྩ་གང་བསགས་ལ་བསྔོ་སྨོན་་་༌་
གྱིས་རྒྱས་འདེབས་མཛད། དེ་ནས་བཤང་གཅི་འདོར་དུ་
འགྲོ། དུད་འགྲོས་བཤང་གཅི་འདོར་སྟངས་ལྟར་ལངས་
ནས་བཤང་གཅི་འདོར་མི་རུང་། ཉལ་བའི་སྐབས་སྦལ་་་
པ་ལྟར་ཁ་སྦུབ་དང་གན་རྐྱལ་གྱིས་ཉལ་ན་འདོད་ཆགས་
འཕེལ་བ་སོགས་ཀྱི་སྐྱོན་ཡོད་པས་དེ་ལྟར་ཉལ་མི་རུང་། །
འདུལ་བ་ནས་གསུངས་པ་ལྟར་སེངྒེ་ཉལ་སྟབས་ཏེ་གློ་་་་་
གཡས་པ་ས་ལ་ཕབ། རྐང་པ་བསྐུམས་ནས་གཟིམས་ན་་་
དགེ་མཚན་མང་བ་ཡོད་པ་བཅས་ཉིན་གཅིག་གི་མཛད་་
སྒོ་གང་ཤེས་རོབ་ཙམ་ཞུས་པ་འདི་དག་ལ་ནན་གྱིས་་་་་༌་
འབད་ན་རྒྱུན་གོམས་གཤིས་ཀར་འགྱུར་བས་ངལ་བ་ཆེར་
མེད་ལགས། ཀིརྟི་སྤྲུལ་མིང་པས། ༩/༧/༩༨



དཀར་ཆག
བཀའ་པོད་ལྔའི་སྨོན་ལམ་ལེགས་ཚོགས་སྒོ་འབྱེད། ..………...(༡)
གཞུང་དངོས་བཤད་པ། ....….....…….. ..................(༡)
ཐོག་མར་དགེ་བ་ཀླད་ཀྱི་དོན། .............….....…......….…..(༡)
བར་དུ་དགེ་བ་གཞུང་དངོས་ཀྱི་དོན། ....….……………..……………...(༣）
འཇུག་ཡུལ་བསྟན་པའི་མཚན་ཉིད་དངོས། .........………(༡༤)
འཇུག་ཡུལ་བསྟན་པའི་དབྱེ་བ་བཤད་པ་ལ་ལུང་གི་་
བསྟན་པ་བཤད་པ། ....…....... ......…….………………...(༡༥）
འཇུག་ཡུལ་རྟོགས་པའི་བསྟན་པ་བཤད་པ། ....………..….. (༢ ༢）
མདོའི་བསྟན་པའི་མཚན་ཉིད་སོགས་བཤད་པ།…….…..….. (༢ ༢）
སྔགས་ཀྱི་བསྟན་པའི་མཚན་ཉིད་སོགས་བཤད་པ། ... (༢ ༣）
བསྟན་པ་དེ་སྟོན་པ་པོའི་མཚན་ཉིད་བཤད་པ། .....….…..(༢༤)
འཇུག་བྱེད་སྐྱབས་འགྲོའི་ངོ་བོ་བཤད་པ། .....……....…..…….. (༢༥)
སྐྱབས་འགྲོའི་མཚན་ཉིད་བཤད་པ།...….....…......….....(༢༥）
སྐྱབས་འགྲོའི་དབྱེ་བ་བཤད་པ། ....…..…......….…...…...…..(༢༩)
སྐྱབས་སུ་འགྲོ་བའི་ཡུལ་བཤད་པ། ...….……..…..…..……………….(༣༢)
སྐྱབས་སུ་འགྲོ་བའི་ཡུལ་ངོས་གཟུང་བ། ...……….….…....…...(༣༤)



EE
།
བཟུང་བ་སོ་སོའི་མཚན་ཉིད་བཤད་པ། ....….......…......(༣༥）
སངས་རྒྱས་དཀོན་མཆོག་གི་མཚན་ཉིད་བཤད་པ། ...….(༤༠)
སངས་རྒྱས་བཅོམ་ལྡན་འདས་མཐར་ཐུག་གི་སྐྱབས་སུ་་་
འོས་པའི་རྒྱུ་མཚན་བཤད་པ། ............…............(༤༢）
རང་ཉིད་འཇིགས་པ་ཐམས་ཅད་ལས་གྲོལ་བར་བཤད་པ།
......….…......... (༤༢）
གཞན་འཇིགས་པ་ཐམས་ཅད་ལས་སྒྲོལ་བའི་ཐབས་ལ་་་
མཁས་པར་བཤད་པ། ..... ..............………..(༤༣)
ཀུན་ལ་ཐུགས་རྗེ་ཆེན་པོ་ཉེ་རིང་མེད་པར་འཇུག་པར་བཤད་པ།
................(༤༤)
ཕན་བཏགས་མ་བཏགས་ཐམས་ཅད་ཀྱི་དོན་མཛད་པར་་་་
བཤད་པ།..
.................... (༤༤)
ཆོས་དཀོན་མཆོག་གི་མཚན་ཉིད་བཤད་པ། ..…...…..…...(༤༤)
ཆོས་དཀོན་མཆོག་གི་དབྱེ་བ་བཤད་པ། ....…....….......(༤༩)
དགེ་འདུན་དཀོན་མཆོག་གི་མཚན་ཉིད་བཤད་པ། .....(༥༠)
དགེ་འདུན་དཀོན་མཆོག་གི་དབྱེ་བ་བཤད་པ། .........(༥༥）
གནས་སྐབས་དང་མཐར་ཐུག་གི་སྐྱབས་ཀྱི་ཁྱད་པར་བཤད་པ།
...…..…........….. (༥༥)
གསུང་རབ་སྤྱི་ལས་སྐྱབས་གསུམ་རྣམ་པར་བཞག་པའི་
དགོས་པ་བཤད་པ།
.......(༥༧)
，，
་



ཞར་བྱུང་དཀོན་མཆོག་གི་སྒྲ་དོན་བཤད་པ། ..........(༥༨）
སྐྱབས་སུ་འགྲོ་དགོས་པའི་རྒྱུ་མཚན་བཤད་པ། ....….....(༦༠)
ཇི་ལྟར་སྐྱབས་སུ་འགྲོ་བའི་ཚུལ་བཤད་པ། ....…..….......(༦༡)
སྐྱབས་འགྲོའི་བསྟན་པ་ལ་འཇུག་པའི་ཚད་བཤད་པ། ...(༧༡)
རྩོད་པ་སྤོང་བ། ............. .................…...(༨ ༡)
ལག་ཏུ་ལེན་ཚུལ་མདོ་ཙམ་བཤད་པ། ...….........….....(༩༥）
ལག་ཏུ་ལེན་ཚུལ་དངོས་བཤད་པ། .....…...…..….………..….….. (༩༩)
སྐུ་གསུང་ཐུགས་གསུམ་གྱི་རྟེན་དགྲམ་ཚུལ་བཤད་པ། (༡༠༡)
མཆོད་པ་འབུལ་ཚུལ་བཤད་པ། .......……......…...(༡༠༣）
ལུས་རྣམ་སྣང་གི་ཆོས་བདུན་ལྡན་གྱིས་བཞུགས་ཚུལ་སོགས་་་་
བཤད་པ།...........
....…..…..……….…….. (༡༡༤)
སྐྱབས་སུ་སོང་བའི་ཕན་ཡོན་བཤད་པ། .....…..…..….…..…..(༡༦༥)
སྐྱབས་སུ་སོང་ནས་སྐྱབས་འགྲོའི་བསླབ་བྱ་ལ་ཇི་ལྟར་་་
བསླབ་པའི་ཚུལ་བཤད་པ།....... ....................(༡༧༤)
བསྡུ་བ་ནས་འབྱུང་བའི་སྐྱབས་འགྲོའི་བསླབ་བྱ་བཤད་པ།
.....….....……..(༡༧༤)
མན་ངག་ནས་འབྱུང་བའི་སྐྱབས་འགྲོའི་བསླབ་བྱ་བཤད་པ།
...….....…....…..…...(༡༧༦)
དགག་པའི་བསླབ་བྱ་བཤད་པ། ....…..…...…..…..….…..(༡༧༦)
སྒྲུབ་པའི་བསླབ་བྱ་བཤད་པ། .......…..….....…........(༡༨ ༤)
།



E
ཐུན་མོང་གི་བསླབ་བྱ་བཤད་པ། ...........…...............(༡༩༢)
སྐབས་དོན་ཤེས་ཕྱིར་བསྡུས་གྲྭའི་འཇུག་སྒོ་རྟགས་གསལ་་་
འཕེན་ཚུལ་སོགས་མདོ་ཙམ་བཤད་པ།.........…...…....(༢༠༠)
བོད་གངས་ཅན་གྱི་ལྗོངས་འདིར་ཚད་མ་རིག་པ་ཇི་ལྟར་་་
དར་ཚུལ་མདོ་ཙམ་བཤད་པ། ....….....……..............….. (༢༠༠)
རྩོད་པ་བྱེད་པའི་རྣམ་གཞག་བཤད་པ། .............(༢༠༥)
སྔ་རྒོལ་གྱི་རྣམ་གཞག་བཤད་པ། ........................... (༢༠༥)
སྔ་རྒོལ་གྱི་སྐྱོན་མདོ་ཙམ་བཤད་པ། ....…….…..……….….....(༢༠༦)
ཕྱི་རྒོལ་གྱི་རྣམ་གཞག་བཤད་པ། ..….....….…….………….….…...(༢༠༦)
ཕྱི་རྒོལ་གྱི་སྐྱོན་མདོ་ཙམ་བཤད་པ། ........…......…..... (༢༠༧)
རྩོད་པའི་དཔང་པོའི་རྣམ་གཞག་བཤད་པ། ...…..….....(༢༠༧)
རྒོལ་ཕྱི་རྒོལ་སོགས་ཀུན་གྱིས་ཐུགས་ཉམས་སུ་བཞེས་རྒྱུ་་་
གལ་ཆེན་མདོ་ཙམ་དགོད་པ། ...............…..……....(༢༠༨)
རྩོད་པའི་དུས་བཤད་པ། ...
....….….…... (༢ ༡༡)
གང་རྩོད་པའི་གནས་བཤད་པ། ......…............. (༢ ༡༡)
ཇི་ལྟར་རྩོད་པའི་ཚུལ་བཤད་པ། ........…..........…...(༢༡༡)
རྩོད་པའི་རྣམ་འགྱུར་བཤད་པ། ..…....…..….......…..….. (༢ ༡༢)
དེ་དག་གི་མཚོན་དོན་བཤད་པ། ..……......……...... (༢ ༡༣）
རྩོད་པའི་རྒྱུ་བཤད་པ། ......…..….. ...........…... (༢ ༢ ༣)
རྩོད་པའི་བསམ་པ་བཤད་པ། .......….....…..........(༢༢༤)



རྩོད་པའི་དཔེ་བཤད་པ། ..…..…... ………………..(༢༢༤)
ཕྱི་རྒོལ་གྱི་ཁྱད་ཆོས་བཤད་པ། ........…..…......…....…………... (༢ ༢༥)
རྩོད་པ་བྱས་པའི་འབྲས་བུ་བཤད་པ། .....…..….….....…..(༢༢༧)
སྐབས་དོན་དངོས་བཤད་པ།….…..…..…..….…..………….....…..(༢༢༨)
ཐོག་མར་རྟགས་གསལ་འཕེན་ཚུལ་མདོ་ཙམ་བཤད་པ།
.......…..... (༢ ༢༩)
ཉེར་མཁོ་མཚན་མཚོན་གྱི་རྣམ་གཞག་ཅུང་ཟད་སྤྲོས་ཏེ་་་
བཤད་པ།...
…........…... (༢ ༣ ༢）
ཞར་བྱུང་དཔྱད་པའི་གཞིར་ཁྱབ་མཐའི་རྣམ་གཞག་་་
མདོ་ཙམ་དགོད་པ། ...……….……….… .…..........…..(༢༧༧)
རྩོད་པ་སྤོང་ཚུལ་ཅུང་ཟད་བཤད་པ། ...........….….. (༢༨ ༡)
ཐ་མར་དགེ་བ་མཇུག་གི་དོན། .....…...…………….….….....(༢༨ ༤)
•• ••• • •• ••• •
，



༄༅།བཀའ་པོད་ལྔའི་སྨོན་ལམ་ལེགས་ཚོགས་
སྒོ་འབྱེད་ཅེས་བྱ་བ་བཞུགས་སོ། །
ན་མོ་གུ་རུ་བྷ གསེར་རིའི་མདངས་འཕྲོག་མཚན་་་་་
དཔེས་བརྒྱན་པའི་སྐུ། །ཚངས་དབྱངས་ཟིལ་གནོན་རྟེན་འབྱུང་
འདོམས་པའི་གསུང་། །འོད་བརྒྱ་མནར་བའི་ཆོས་ཀུན་མཁྱེན་་
པའི་ཐུགས། །འདྲེན་མཆོག་ཤཱཀྱའི་སྲས་པོར་གསོལ་བ་འདེབས། །
མཐའ་ཡས་འགྲོ་ལ་བྱམས་པས་ལམ་སྟོན་ཅིང་། །བརྒྱད་ཁྲི་བཞི་
སྟོང་དམ་ཆོས་ཀུན་གྱི་ཕུལ། །ཤེར་མདོའི་སྦས་དོན་མངོན་་་་་
རྟོགས་གསལ་མཛད་པ། །རྒྱལ་ཚབ་མི་ཕམ་མགོན་ལ་གསོལ་བ་
འདེབས། །དུས་གསུམ་རྒྱལ་བ་སྟོང་གི་ཡབ་གྱུར་ཀྱང་། །བགྲེས་
རྒུད་བྲལ་བའི་བཅུ་དྲུག་ལང་ཚོའི་དཔལ། །ཡོངས་རྫོགས་མཛེས་
སྡུག་གར་གྱི་རྣམ་རོལ་པ།།རྗེ་བཙུན་བརྟན་པའི་འཁོར་ལོར་་་་་
གསོལ་བ་འདེབས། །རྟེན་འབྱུང་མཁྱེན་པའི་འོད་བརྒྱ་འབར་་་
བའི་གཟིས། །མཚན་འཛིན་མུན་སྟུག་ལེགས་པར་བཅོམ་དང་་་
ལྷན། །མཐའ་བྲལ་དབུ་མའི་ལམ་བཟང་གསལ་མཛད་པ། །ཀླུ་་
སྒྲུབ་ཡབ་སྲས་ཉི་ཟླར་གསོལ་བ་འདེབས། །རླབས་ཆེན་ཚོགས་་
གཉིས་རིང་ནས་གོམས་པའི་མཐུས། །རྒྱལ་བས་བཀའ་སྩལ་་་་་
འཛམ་གླིང་དམ་ཆོས་བརྙན། །ཟག་མེད་ཐུགས་ཀྱི་མེ་ལོང་ངོར་
གསལ་བ། །ཀུན་མཁྱེན་དབྱིག་གཉེན་ཞབས་ལ་གསོལ་བ་་་་་
འདེབས། །རྒོལ་ངན་ལོག་རྟོག་མུན་ཆེན་ལེགས་བསལ་ནས། །



རྒྱལ་དང་དེ་བསྟན་ཚད་མར་སྒྲུབ་པ་ལ། །དངོས་སྟོབས་རིགས་
ལམ་སྣང་བའི་གཏེར་གྱུར་པ། །ཕྱོགས་གླང་ཆོས་གྲགས་ཞབས་་
ལ་གསོལ་བ་འདེབས། །བསྟན་པའི་གཞི་རྩ་སོ་སོར་ཐར་པ་ལ། །
ཐོག་མཐའ་བར་དུ་ཕན་པའི་མཛད་པ་ཅན། །སློབ་དཔོན་ཡོན་
ཏན་འོད་ཀྱི་སྐུ་ཕྲེང་དུ། །འཁྲུངས་དང་འཁྲུང་འགྱུར་རྣམས་ལ་
གསོལ་བ་འདེབས། །མཐའ་བྲལ་ལྟ་བའི་གངས་རིར་གནས་་་་་་
བཅས་ཤིང་། །ཕུལ་བྱུང་ལུང་རིགས་གཙང་མའི་ང་རོ་ཡིས། །
རྒོལ་ངན་འཇིགས་པའི་དཔལ་སྟེར་སེང་ཆེན་ཏེ། །འཇམ་་་་་
དབྱངས་བླ་མའི་་་ཙོང་ཁ་པ་ཞབས་ལ་གསོལ་བ་འདེབས། །གངས་
ལྗོངས་ཤིང་རྟ་ཆེན་པོ་ཙོང་ཁ་པའི། །ལུགས་བཟང་ཕྱོགས་་་་
མཐར་སྤེལ་བའི་རྩེར་སོན་པ། །རོང་ཆེན་ཆོས་ཀྱི་རྒྱལ་པོ་རིམ་་་
བྱོན་གྱི། །ཞབས་ཟུང་དབང་གི་རྒྱལ་པོར་གསོལ་བ་འདེབས། །
པཎ་ཆེན་བྱེ་བའི་བསོད་ནམས་སྤྲིན་རུམ་ནས། །ངོ་མཚར་་་་
ལེགས་བཤད་འབྲུག་སྟོང་ཆེར་བཞད་པས། །སྙན་པར་གྲགས་་་
པའི་བ་དན་དགུང་ལ་འཕུར། །མཁས་རྒུའི་གཙུག་རྒྱན་གང་་་་
དེར་གསོལ་བ་འདེབས། །ཐབས་མཁས་ཐུགས་རྗེའི་དཔལ་ལ་་་
དབང་བསྒྱུར་ཅིང་། །མཁྱེན་དང་བརྩེ་བས་གདུལ་བྱའི་ཁམས་་
བཞིན་དུ། །མདོ་སྔགས་བསྟན་པའི་དགོངས་དོན་མ་ནོར་བར། །
གདམས་པའི་བཤེས་གཉེན་རྣམས་ལ་གསོལ་བ་འདེབས། །
འདིས་མཚོན་དུས་གསུམ་དགེ་བའི་མཐུ་བྱིན་གྱིས། །རྒྱལ་བའི་
ཡུམ་ཆེན་རྒྱས་འབྲིང་བསྡུས་གསུམ་སོགས། །ཤེས་རབ་ཕ་རོལ་་
ཕྱིན་གཞུང་དགོངས་པའི་དོན། །སྨྲ་ལ་འཕགས་སེང་གཉིས་དང་
མཚུངས་གྱུར་ཅིག །བསྟན་བཅོས་ཀུན་གྱི་ཡང་རྩེ་རྩ་འཇུག་་་་་



སོགས། །མཐའ་བྲལ་དབུ་མའི་ལམ་བཟང་སྟོན་བྱེད་ཀྱི། །རབ་
འབྱམས་གཞུང་བརྒྱའི་དགོངས་དོན་སྨྲ་བ་ལ། །ཀླུ་སྒྲུབ་ཡབ་་་་
སྲས་ལྟ་བུར་བདག་གྱུར་ཅིག །ཟབ་རྒྱས་མངོན་པའི་གསུང་རབ་
སྡུད་མཛད་པའི། །དགྲ་བཅོམ་བདུན་གྱིས་མཛད་པའི་གཞུང་་་
ལུགས་སོགས། །ཆོས་མངོན་མཛོད་ཀྱི་དགོངས་དོན་སྨྲ་བ་ལ། །
དབྱིག་གཉེན་བློ་བརྟན་གཉིས་དང་མཉམ་གྱུར་ཅིག །རྒྱལ་དང་
དེ་བསྟན་ལ་སོགས་མཆོག་གསུམ་དང་། །བྱང་ཆུབ་སྒྲུབ་པའི་་་་
རིམ་ཀུན་གསལ་བྱེད་ཀྱི། །ཚད་མའི་གཞུང་བཟང་དགོངས་དོན་
སྨྲ་བ་ལ། །ཕྱོགས་གླང་ཆོས་གྲངས་ཟུང་དང་སྡེབ་གྱུར་ཅིག །
ཆོས་མཐུན་ཀུན་སྤྱོད་གཙང་མའི་རྣམ་རོལ་ཏེ། །སྡོམ་གསུམ་་་་
བཅས་མཚམས་ལེགས་པར་བསྲུངས་པའི་སྒོས། །འདུལ་བ་་་་་
འབུམ་སྡེའི་དགོངས་དོན་སྨྲ་བ་ལ། །ཡོན་ཏན་འོད་ཀྱི་ཟླ་བོར་་་
བཞེང་གྱུར་ཅིག །མདོར་ན་ཟབ་གསལ་མྱུར་བའི་ཤེས་རབ་དང་། །
མི་བརྗེད་གཟུངས་མཆོག་ཐོབ་པའི་དཔལ་ལྡན་ཞིང་། །བཅུ་་་་
ཕྲག་རིག་པའི་གནས་ཀུན་སྨྲ་བ་ལ། །རྗེ་བཙུན་མཁྱེན་པའི་་་་་
གཏེར་དང་མཚུངས་པར་ཤོག །བྱང་ཆུབ་སྒྲུབ་པའི་བར་གཅོད་
ཐམས་ཅད་དང༌། །ཁྱད་པར་སྙིང་ཁམས་དཀྲུག་པའི་རྐྱེན་ངན་
ཀུན། །མྱུར་ཞི་རྗེ་བཙུན་བླ་མའི་བཀའ་བཞིན་དུ། །སྒྲུབ་པའི་་་་
དུས་ཀྱིས་རྟག་ཏུ་འདའ་བར་ཤོག །འདུ་བྱེད་གཏོང་ཚེ་གནད་་
གཅོད་མི་འབྱུང་ཞིང་། །བར་དོ་གཤིན་རྗེའི་སྔངས་སྐྲག་ཀུན་ཞི་
ནས། །གནས་མཆོག་དགའ་ལྡན་ཡིད་དགའ་ཆོས་འཛིན་དུ། །
སྐྱེས་ནས་འཇམ་དབྱངས་བླ་མའི་ཞལ་མཐོང་ཤོག །མགོན་དེའི་
བཀའ་བཞིན་བསྒྲུབས་ནས་ལེགས་བཤད་རྣམས། །མཉན་ཅིང་
:
+



རྨད་བྱུང་བཀོད་པར་སངས་རྒྱས་ཚེ། །འཁོར་གྱི་ཐོག་མར་གྱུར་
ཏེ་རྒྱལ་སྲས་ཀྱི། །ཟབ་ཆེའི་སྤྱོད་པ་མ་ལུས་མཐར་ཕྱིན་ཤོག །
འདིས་མཚོན་དྲང་སྲོང་བདེན་ཚིག་གྲུབ་རྣམས་དང་། །དུས་་་
གསུམ་བསགས་དང་བསག་འགྱུར་དགེ་ཚོགས་ཀྱི། །མཐུ་བྱིན་ཉི་
མ་འབར་བའི་འོད་རླབས་ཀྱིས། །གང་སྨོན་པད་ཚལ་བཞད་་་་
པའི་བཀྲ་ཤིས་ཤོག། །།དེ་ཡང་རང་བྱང་ཕྱོགས་ཤམ་བྷ་ལར་སྐྱེ་བར་མོས་ན།
གོང་གི་གནས་མཆོག་ཅེས་སོགས་རྐང་པ་ཕྱེད་གསུམ་གྱི་ཚབ་ཏུ། ༈ ཞིང་་་་་་
བཀོད་ཕུན་ཚོགས་ཤམ་བྷ་ལར་སྐྱེས་ཏེ། །རིགས་ལྡན་རྒྱལ་བློན་
སྲས་བཅས་ཞལ་མཐོང་ཤོག །དེ་དག་བཀའ་བཞིན་ཞེས་རྐང་པ་་་་
ཕྱེད་དང་གསུམ་བཞག་ནས་འདོན། ཡང་རང་རང་སོ་སོའི་གདན་སར་སྐྱེ་བར་་་་་་
འདོད་ན། རྣམ་དག་བསྟན་པའི་འབྱུང་གནས་གདན་ས་འདིར། །
སྐྱེས་ནས་སྐྱབས་མཆོག་བླ་མའི་ཞལ་མཐོང་ཤོག །ཅེས་པ་འདོན་ནོ། །
ཞེས་བཀའ་པོད་ལྔའི་སྨོན་ལམ་ལེགས་ཚོགས་སྒོ་འབྱེད་ཅེས་བྱ་བ་འདི་ནི། རིང་ནས་
ཆོས་ཀྱི་འབྲེལ་ཆེ་ཞིང་དད་གུས་ཕུན་སུམ་ཚོགས་པའི་ལོ་འབྲས་ཀྱིས་རྣམ་པར་བརྒྱན་
པའི་དཔག་བསམ་གྱི་ལྗོན་པ་ཆེན་པོ་བློ་བཟང་བསོད་ནམས་དང་། འཛིན་གྲྭའི་བླ་་་
མའི་མཚན་གྱི་མེ་ཏོག་སྤྱི་བོར་བཅིངས་ཤིང་ཚུལ་ཁྲིམས་ཀྱི་བསླབ་པ་རིན་པོ་ཆེ་མིག་
འབྲས་བཞིན་སྲུང་བ་ལ་བཀའ་གདམས་གོང་མའི་རྣམ་ཐར་སྐྱོང་མཁན་བློ་བཟང་་་
འཇམ་དབྱངས་ཆོས་འཕེལ་གཉིས་ཀྱིས། བཀྲ་ཤིས་པའི་ལྷ་དར་དཀར་པོས་དྲངས་ཏེ།
སྐུ་གསུང་གི་རྟེན་དང་ཕུན་སུམ་ཚོགས་པའི་མཎྜལ་བཅས་འདི་འདྲ་ཞིག་དགོས་ཞེས་
ནན་གྱིས་བསྐུལ་ངོར། སུ་དྷཱི་བིནྡྷའི་མིང་ཅན་གྱིས་སུག་བྲིས་སུ་བགྱིས་པའོ། །འདིས་
ཀྱང་རང་གཞན་ཀུན་གྱིས་བཀའ་པོད་ལྔའི་དགོངས་དོན་ཐོགས་མེད་དུ་མཁྱེན་ནུས་
པར་གྱུར་ཅིག། །།སརྦ་མངྒ་ལཾ། །



༄༅། །བསྡུས་གྲྭར་ཐོག་མར་འཇུག་བྱེད་
སྐྱབས་ཁྲིད་དང་འབྲེལ་བའི་མན་ངག་
གསེར་གྱི་ལྡེ་མིག་ཅེས་བྱ་བ་
བཞུགས་སོ། །
ཐོག་མར་དགེ་བ་ཀླད་ཀྱི་དོན།
༄༅། །ན་མོ་གུ་རུ་མཉྫ་གྷོ་ཥཱ་ཡ། །
ཟག་མེད་ཐུགས་བསྐྱེད་དཀྱིལ་འཁོར་ཡོངས་སུ་རྫོགས། །
བསྟན་འགྲོ་ཆོས་བཞིན་སྐྱོང་བའི་འོད་སྟོང་སྤྲོ། །
རོང་ཆེན་ཆོས་ཀྱི་རྒྱལ་པོ་མཁའ་ལམ་པས། །
འཕྲལ་ཕུགས་ཤིས་པའི་པད་ཚལ་བཞད་པར་མཛོད། །
དམན་ལྟ་མཆོག་བློར་འཆར་དཀའི་རྒྱལ་བའི་ལུགས་་་་་་
བཟང་ལུང་རྟོགས་ཆོས་ཀྱི་ས་དགའ་བྱེ་བའི་ཁ། །
ཇི་བཞིན་རྣམ་འབྱེད་མཁྱེན་བརྩེའི་རྩལ་རྫོགས་རིགས་་་་་
ལམ་ཞིབ་ཕྲའི་བསིལ་ཟེར་འཕེལ་ཁ་ཡོངས་རྫོགས་ཤིང༌། །
ལྔ་རིག་སྨྲ་མཁས་སྐར་ཚོགས་དབུས་ན་བཅུ་ཕྲག་མཁྱེན་
པའི་འོད་དཀར་རྒྱ་མཚོ་འཕྲོ་བ་ཡི། །
དཔལ་འབར་བླ་མ་ཟླ་ཟུང་འཚམ་པར་གསལ་བའི་བཀའ་
དྲིན་བསྐལ་པའི་མཐར་ཡང་ཅི་ཕྱིར་བརྗེད། །
སྨྲ་མཁས་ཕྱོགས་གླང་གྲགས་པའི་སྲོལ། །
སྨྲ་བའི་ལྷ་ཤཱཀ་ཆོས་སེང་སོགས། །
སྨྲ་ཚད་དྲིན་ཆེའི་རྒྱ་བོད་ཀྱི། །



སྨྲ་དབང་ཚོགས་ལ་གསོལ་བ་འདེབས། །
སྒྲིབ་བྲལ་ཐུགས་ཀྱི་མེ་ལོང་ཕྱིས་པའི་ངོར། །
ཕྲ་རགས་ཤེས་བྱའི་སྣང་བརྙན་གསལ་གྱུར་ཀྱང་། །
གླེགས་བམ་བསྣམས་པའི་མཛད་བཟང་མཐུན་སྣང་དུ། །
སྟོན་མཛད་མཁྱེན་པའི་གཏེར་ལ་སུ་མི་གུས། །
རྒྱལ་ཀུན་སྐྱེད་པའི་ཐབས་ཤེས་ཡོངས་རྫོགས་ཤིང་། །
གར་རྒུའི་ཉམས་དང་པི་ཝང་སྙན་འཇེབས་ཀྱིས། །
སྐྱེ་རྒུར་སྤྲོ་བ་སྟེར་བའི་ཚངས་སྲས་མས། །
བདག་བློ་རབ་གསལ་ཤེས་པའི་གཏེར་དུ་སྒྲུབས། །
རྣམ་དག་བློ་གྲོས་བཟང་པོའི་རྩ་བ་བརྟན། །
ཕུལ་བྱུང་ལུང་དང་རིགས་པའི་ཡལ་འདབ་རྒྱས། །
ཀུན་ཕན་ཐུགས་བསྐྱེད་འབྲས་བཟང་རྒྱ་མཚོ་སྨིན། །
བཤེས་གཉེན་གསེར་ཤིང་གང་དེར་སླར་ཡང་འདུད། །
མཁྱེན་དང་བརྩེ་བའི་གཏེར་མཛོད་བླ་མ་དེས། །
མཁར་རྒྱུས་ཕྲུག་ཁར་ཟས་འཇོག་ཇི་བཞིན་དུ། །
འབྲི་ཀློག་དཔེ་གསུམ་བདག་ལ་བསླབས་པའི་ཚུལ། །
དྲན་ཚེ་དགའ་སྐྱོས་མིག་ཟུང་མཆི་མས་བརླན། །
དེ་ཕྱིར་བླ་མའི་བཀའ་དྲིན་གཟོ་བསམ་གཅིག །
དགྱེས་སྩལ་མན་ངག་བྱིན་རླབས་ཆེ་བསམ་གཉིས། །
གསར་སློབ་རྣམས་ལ་ཉེ་བར་མཁོ་བསམ་གསུམ། །
ཡང་ཡང་དྲན་པས་ཚུལ་འདིར་ཞུགས་པ་ལགས། །
ཚུལ་ཡང་རང་བཟོས་བསྒྱུར་བཅོས་སྤངས་པའི་སྒོས། །
ཁུངས་བཙུན་གཞུང་དང་མན་ངག་ལ་བསྟེན་ནས། །



ལེགས་པར་དགོད་ཀྱིས་སྐལ་བཟང་སྐྱེ་བོའི་ཚོགས། །
གང་དག་ཚད་མར་འདོད་ན་སྤྲོ་བས་ལོངས། །
ཞེས་ཤིས་པ་བརྗོད་པ་དང་། ཡིན་ལུགས་བཤད་པ་སོགས་
ཀྱི་སྙན་ཚིག་པད་དཀར་ཆུན་པོས་ཚིག་གི་མདུན་བསུས་ཏེ། ལས་
སུ་བྱ་བ་གང་ལ་འཇུག་པར་བྱ་ཞེ་ན། ཚད་མ་རིག་པའམ་གཏན་
ཚིགས་རིག་པའི་དགོངས་དོན་ཐོག་མར་སློབ་པའི་ཐབས་སྟོན་་་་
པའི་བྱ་བ་ལ་འཇུག་གོ ། །
བར་དུ་དགེ་བ་གཞུང་དངོས་ཀྱི་དོན།
དེ་ཡང་དཔལ་ཆོས་ཀྱི་གྲགས་པའི་རྒྱས་པའི་བསྟན་བཅོས་
ཚད་མ་རྣམ་འགྲེལ་ལེའུ་གཉིས་པར། མ་ཚང་མེད་རྒྱུ་དེ་ལ་ནི། །
འབྲས་བུ་གང་གིས་ཟློག་པར་བྱེད། །ཅེས་འབྲས་བུ་དེ་སྐྱེད་བྱེད་་་
ཀྱི་རྒྱུ་རྐྱེན་མ་ཚང་བ་མེད་པར་འཛོམས་ཤིང༌། རྒྱུ་ཡི་ནུས་པའང་
ཐོག་མེད་དུ་གྱུར་པ་དེ་ལ་ནི། རང་གི་བསྐྱེད་བྱའི་འབྲས་བུ་དེ་་་
རྐྱེན་གང་གིས་ཀྱང་ཟློག་པར་བྱེད་དེ་གཏན་ནས་བྱེད་མི་ནུས་་་་
པས་འབྲས་བུ་དེ་ངེས་པར་སྐྱེ་བ་ཡིན་གསུངས་པ་ལྟར། བླ་མའི་་
བཀའ་དྲིན་དང་། རང་རང་སོ་སོས་སྐྱེ་བ་སྔ་མར་ཚུལ་ཁྲིམས་་་་
རྣམ་པར་དག་པ་བསྲུངས། སྦྱིན་སོགས་ཀྱིས་གྲོགས་བྱས། སྨོན་་་
ལམ་དྲི་མ་མེད་པས་མཚམས་སྦྱར་བ་སོགས་དལ་འབྱོར་གྱི་མི་་་་་
ལུས་རིན་པོ་ཆེ་ཐོབ་བྱེད་ཀྱི་རྒྱུ་རྐྱེན་མ་ཚང་བ་མེད་པར་བསགས་
པ་སོགས་ཀྱི་མཐུས། ད་ལམ་འབྲས་བུ་དལ་འབྱོར་གྱི་ཆོས་བཅོ་་་
བརྒྱད་དང་ལྡན་པའི་མི་ལུས་རིན་པོ་ཆེ་འདི་ཉིད་ཐོབ་པ་ཡིན་ལ།
ད་ཡང་འདི་ཞེ་སྡང་དང་ཕྱོགས་ལྷུང་། ཁེ་འདོད་དང་གྲགས་་་་



འདོད་སོགས་ཀྱིས་དོན་མེད་དུ་མི་གཏོང་བར་དོན་ཆེན་པོ་དང་་།
ལྡན་པར་བྱེད་པ་ནི། རང་ཅག་ཐར་འདོད་རྣམས་ཀྱི་ལས་སུ་བྱ་་
བ་ཁོ་ན་ཡིན་ནོ། །དེ་བྱེད་པ་ལ། བཀའ་གདམས་རིན་པོ་ཆེའི་་་
གླེགས་བམ་ལས། གྲོགས་རྣམས་ཐམས་ཅད་བདུད་ཀྱི་སླུ་བྲིད་ཡིན། །
འདོད་ཡོན་ཐམས་ཅད་ལན་ཚྭའི་ཆུ་བོར་ཤེས། །ཞེས་སོགས་དང༌།
ཡང་། དཀར་གསུམ་ཀ་ར་བུ་རམ་སྦྲང་རྩི་དང་། །མི་གཙང་མཛེ་
ཀླད་ཁྱི་ཤ་རྣག་ཁྲག་ལ། །ཁྱད་པར་ཅུང་ཟད་ཙམ་ཡང་མི་གདའ་
འོ༑ །དར་ཟབ་གོས་དང་གཡུ་བྱུར་མཛེས་པ་དང་། །ལྷ་ཡི་རྒྱན་་
ཆ་མཛེས་པས་མཆོད་པ་དང་། །མི་གཙང་ཁྲོད་དུ་ལྭ་བ་གྱོན་པ་ལ། །
ཁྱད་པར་ཅུང་ཟད་ཙམ་ཡང་མི་གདའ་ན། །ཞེས་སོགས་དང་།
བཀའ་གདམས་བུ་ཆོས་ལས། ཀྱེ་ཡབ་ཡུམ་ཁྱིམ་ན་གནས་པ་ནི་མེ་
དོང་དང་འདྲ། རང་གི་བཙན་ས་མ་ཟིན་པར་སུ་འདོན་པར་བྱེད།
རབ་ཏུ་བྱུང་བ་ནི་བསིལ་ཁང་ན་གནས་པ་དང་འདྲ། གཞན་མེ་་
དོང་དུ་ལྷུང་བ་དག་འདྲེན་པར་བྱེད་དོ། །ཞེས་སོགས་དང༌། ཡང་།
ཕ་ཡུལ་ནི་བདུད་སྡིག་ཏོ་ཅན་གྱི་ཁང་པ་དང་འདྲ་བར་བཤད།
དེའི་ནང་ནས་ཁྱིམ་ནི་བཙོན་དོང་དང་འདྲ་བ་ཉིད་དེ། བདེ་བའི་
སྲོག་དང་བྲལ་བར་བྱེད། མི་ཆོས་ནི་ལས་ཀྱི་འཆིང་ཐག་ཆེན་པོ་་
སྟེ་ཐར་པའི་གནས་སུ་འགྲོར་མི་སྟེར། འདོད་ཡོན་ནི་དུག་དང་་་
འདྲ་སྟེ། འཕྲལ་ལར་ཞིམ་ལ་ཕུགས་སྲོག་འཕྲོག །ཅེས་སོགས་དང་།
རྒྱལ་སྲས་ཆེན་པོ་ཞི་བ་ལྷའི་ཞལ་ནས། མཁས་པ་རྣམས་ལ་མཐོ་་
རིས་ཀྱང༌། །དམྱལ་བ་དང་མཚུངས་འཇིགས་སྐྱེད་འགྱུར། །ཞེས་
བླང་དོར་གྱི་ཚུལ་ལ་མ་རྨོངས་པའི་མཁས་པ་རྣམས་ཀྱིས། འཁོར་
བའི་ཕུན་ཚོགས་ཁྱད་པར་ལས་ཁྱད་པར་དུ་འཕགས་པ་རྣམས་་་



ཀྱང་། དམྱལ་བ་མནར་མེད་ལྟ་བུའི་སྡུག་བསྔལ་གྱི་རང་བཞིན་་་
ཅན་དུ་མཐོང་བར་གསུངས་པ་རྣམས་ཀྱི་བསྟན་དོན་ཐུགས་ལ་་་
བརྣག་པའི་སྒོ་ནས་སྲིད་པའི་ཕུན་ཚོགས་རྣམས་དོར་བྱ་དང་།
ཐར་མཁྱེན་ཐོབ་བྱེད་དང་བཅས་པ་བླང་བྱ་ཁོ་ནར་བྱེད་དགོས་་
པ་ཡིན་ལ། དེ་ལ་ཡང་དེའི་ཚུལ་ལེགས་པར་ཤེས་དགོས་ཤིང་། དེ་
བཀའ་པོད་ལྔའི་དགོངས་དོན་དཔྱིས་ཕྱིན་པར་ཤེས་པ་ལ་རག་་་
ལས་པ་ཡིན་ནོ། །དེ་ཤེས་པ་ཡང་། བཀའ་གདམས་ཕ་ཆོས་ལས། །
རྙེད་དཀའི་དལ་འབྱོར་རིན་ཆེན་ཐོབ་དུས་སུ། །ཐོས་བསམ་སྒོམ་
པས་མི་ཚེ་འདའ་དགོས་པས། །བདག་རྐྱེན་དགེ་བའི་བཤེས་་་་་
གཉེན་མི་ཟད་པ། །ཐེ་ཚོམ་བཅད་ཕྱིར་རབ་ཏུ་བསྟེན་འཚལ་ལོ། །
ཞེས་སོགས་དང་། སྔགས་རིམ་ཆེན་མོར། རྒྱན་བདུན་དགྲོལ་བ་་
ལས། དང་པོ་ཉན་པའི་ཤེས་རབ་ཀྱིས། །ཚིག་གི་རྒྱུད་ལ་ཐོས་པ་་
བསྐྱེད། །དེ་ནས་བསམ་པའི་ཤེས་རབ་ཀྱིས། །ཚིག་དང་དོན་དུ་་་
འབྲེལ་བ་བསླབ། །ཅེས་གསུངས་པ་ལྟར། རང་གིས་སྒྲུབ་པ་དང་
གཞན་ལ་ལམ་སྟོན་པ་སོགས་གང་བྱེད་ཀྱང་ཐོག་མར་ཐོས་བསམ་
གྱིས་གོ་བ་མ་ནོར་བ་བཙལ་དགོས་ཏེ། རང་གིས་མི་ཤེས་ན་་་་་
གཞན་ལ་སྟོན་མི་ནུས་པའི་ཕྱིར་དང་། མ་ཤེས་པར་ཉམས་སུ་་་་
བླངས་མེད་པའི་ཕྱིར་དང༌། རང་གིས་ཇི་ཙམ་ཞིག་གོ་བ་དེ་་་་་
བཞིན་དུ་ཉམས་སུ་ལེན་པས། གོ་བ་ནོར་ན་སྒྲུབ་པ་ནོར་ལ། སྒྲུབ་
པ་མ་ནོར་བ་ཡང་གོ་བ་མ་ནོར་བ་ལ་རག་ལས་པའི་ཕྱིར་རོ། །
ཞེས་སོགས་གསུངས་པ་ལྟར་བྱེད་དགོས་པ་ཡིན་པའི་ཕྱིར་རོ། །
དེས་ན། དམ་པའི་བཤེས་གཉེན་ལ་བསྟེན་ནས་དེ་ལྔའི་དགོངས་
དོན་རིམ་གྱིས་རིམ་གྱིས་བསླབས་ཏེ། སྒྲོ་འདོགས་ལྷག་མེད་དུ་་་
5



，
，
，
་
གཅོད་དགོས་པ་ཡིན་གྱི་མ་ཟིན་སྣེ་ཟིན་དང་། སྐེད་ཞུགས་དང་།
ཐོད་རྒལ་ལྟ་བུར་བྱས་པས་ནི་མ་ཡིན་ནོ། །དཔེར་ན་ལྗོན་ཤིང་གི་
རྩེ་མོའི་བར་དུ་རིམ་གྱིས་སྐྱེ་ཡི་ཅིག་ཅར་རམ་གོ་རིམ་འཆོལ་ནས་
སྐྱེ་བའི་གནས་མེད་པ་དང་། རྩ་བ་དང་སྡོང་བུ་དང་ཡལ་ག་་་༌༌་
སོགས་ཆ་སྔ་མ་སྔ་མ་རྣམས་ལེགས་པར་ཡོད་ན། ཕྱི་མ་ཕྱི་མ་་་་་
རྣམས་ལེགས་པར་འབྱུང་བར་འགྱུར་ཞིང་མེད་ན་མི་འབྱུང་བ་་་
ལྟར་ཡིན་ནོ། །དེས་ན་གཞུང་སྔ་མ་སྔ་མ་ལ་གོ་བ་ལེགས་པར་་་་་
ཆགས་པར་བྱས་ན་ཕྱི་མ་ཕྱི་མ་རྣམས་གོ་ཇེ་སླ་ཇེ་སླར་འགྲོ་བས་
དང་པོ་ཚད་མ་ལྟ་བུ་ལ་ལེགས་པར་སྦྱངས། དེ་རྗེས་ཕར་ཕྱིན་་་་་
སོགས་ལ་རིམ་གྱིས་སྦྱང་དགོས་པ་ཡིན་ཞིང་དེ་འདྲ་ནུས་པ་ཡང་
ཆེའོ། །གཞན་དུ་ན། རྒྱུན་ཙམ་ཞིག་དང་མིང་ཙམ་ཞིག་ལ་རེ་ནས་
དོན་མ་གོ་ཡང་གཞུང་རྣམས་ལ་མྱུར་མོ་མྱུར་མོར་སྦྱོང་ཁུལ་བྱས་
ཏེ་མཐར་ཕྱིན་པར་བྱས་ནས་ད་ཁོ་བོས་ཉམས་ལེན་ཞིག་བྱེད་་་་
དགོས་ཟེར་བ་ནི། ཤིང་ཏོག་གི་སྡོང་པོའི་རྒྱུ་རྩ་བ་མ་ཚུགས་པའི་
སྔོན་ནས་འབྲས་བུ་ཤིང་ཏོག་ཟ་བར་འདོད་པ་དང་འདྲ་ཞིང་། །
དེར་མ་ཟད་དེང་སང་བཀའ་པོད་ལྔའི་དགོངས་དོན་སློབ་ཁུལ་་་
ཙམ་ཡང་མ་བྱས་ཀྱང་། སེམས་འདུལ་ཕྱིར་ཉམས་ལེན་ལ་གཞོལ་
དགོས་ཟེར་བ་ཚོའི་བྱ་བ་ནི། གློ་ཡི་ཐུག་པ་སྐོལ་བ་དང་། བཟོ་་་
གཏན་ནས་མི་ཤེས་མཁན་ཞིག་གིས་བཟོ་བྱེད་འདོད་པ་དང༌། རྟ་
རྒོད་འདུལ་མི་ཤེས་ཤིང་འདུལ་བའི་ཡོ་བྱད་ཀྱང་མེད་པ་ཞིག་་་་་
གིས་རྟ་རྒོད་འདུལ་བར་འདོད་པ་དང་འདྲ་བས་དཔེ་ཆ་མི་ཤེས་
མཁན་རྣམས་ཀྱིས་ཕྲག་དོག་གི་དབང་གིས་གཞན་ཤེས་པ་དག་ལ་
སྨོད་པ་ནི། ངན་འགྲོ་མི་བཟད་པའི་རྒྱུར་འགྱུར་བས་ཆེས་ཐ་ཞན་



---
ནོ༑ །མཚམས་འདིར། མཁས་གྲུབ་རིན་པོ་ཆེའི་ཞལ་ནས། ཡོན་
ཏན་མེད་པའི་སྐྱེ་བོ་དེ། །ཡོན་ཏན་ཅན་ལ་ལྷག་པར་སྡང་། །ཞེས་
བཀའ་སྩལ་བ་དེ་ཆེས་ཐུགས་བདེན་ནོ་སྙམ་དུ་འཁུམས་སོ། །དེས་
ན་གང་ལ་སློབ་ཡུལ་གོ་རིམ་ངེས་པའི་དོན་གྱིས། གཞུང་འོག་མའི་
དགོངས་དོན་ལ་དལ་གྱིས་ཞིབ་མོར་དཔྱད་པ་ནས་བརྩམས་ཏེ།
རིམ་གྱིས་དཔྱད་ན་ཐམས་ཅད་བདེ་བླག་ཏུ་རྟོགས་ནུས་ཀྱི། །
འགོར་འགྲོ་བར་དོགས་ཏེ་དང་པོ་ཉིད་ནས་གང་མཐོ་མཐོ་ཞིག་་
ལ་བསྙེགས་ཁུལ་བྱས་ན། རང་ཕུང་རྒྱུ་ལས་འོས་མེད་དེ། དཔེར་
ན༑ རྒན་པོ་རྒན་པོ་ཞིག་སྐས་ལ་འཛེགས་ཚེ། སྐས་གདང་འོག་་
མ་ནས་བརྩམས་ཏེ་རིམ་གྱིས་འཛེགས་ན་བདེ་བླག་ཏུ་འཛེགས་་་
པར་ནུས་ཀྱི། མགྱོགས་འདོད་ཀྱི་བསམ་པས་སྐས་གདང་འོག་མ་
བཞག་ནས་གོང་མར་མཆོང་ཁུལ་བྱས་ན། ས་ལ་ལྷུང་རྒྱུ་ལས་འོས་
མེད་པ་ལྟར་ཡིན་ནོ། །དེར་མ་ཟད་དགག་བྱ་དེ་དང་དེ་འདྲ་བ་་་
གཞན་ཡང་འབྱུང་བར་གཟིགས་ནས། ཡིག་ཆ་མང་པོར། མི་རྟག་
སོགས་ཀྱིས་རྒྱུད་མ་སྦྱངས་པའི་གང་ཟག་ལ་སྟོང་ཉིད་བསྟན་མི་་
རུང་བ་དང་། དབང་གིས་རྒྱུད་མ་སྨིན་པའི་གང་ཟག་ལ་གསང་
བ་སོགས་བསྒྲགས་མི་རུང་བར་བཤད་ནས། འོག་མ་འོག་མས་་་་
རྒྱུད་མ་སྨིན་པར་གོང་མ་གོང་མར་བཀྲི་བ་དང་འཇུག་པ་གཉིས་
ནན་གྱིས་བཀག་ཅིང་། དུས་ཕྱིས་སུ་ཤེས་ཚད་བཤད་པ་དང་། །
བཤད་ཚད་ཉམས་སུ་བླངས་བས་ཆོག་པ་ལྟ་བུའི་སྲོལ་ཞིག་ཆགས་
པ་ནི་ལམ་གྱི་གོ་རིམ་ལ་རྩིས་སུ་མ་བྱས་པའི་སྐྱོན་ཡིན། ཞེས་་་་་
གསུངས་པས། རང་རྒྱུད་ན་གཞུང་འོག་མ་རྣམས་ཀྱི་དགོངས་་་་
དོན་རགས་རིམ་ཙམ་རེ་ཤེས་པའི་བློ་དང༌། འོག་མའི་རྟོགས་པ་་



མེད་པར་ཤེས་བཞིན་དུ་གོང་མ་ལ་རྒྱུགས་ཏེ་སྐྱེས་སུ་རེ་བ་ནི། །
བག་ཆགས་རེ་འཇོག་ཕྱིར་ཡིན་ན་མ་གཏོགས་མི་ལེགས་སོ། །
གསུང་རབ་ལས་ཀྱང་། ཐེག་པ་གསུམ་དང༌། གྲུབ་མཐའ་བཞི་་་ ་
སོགས་རིམ་པ་མི་འདྲ་བ་ཇི་སྙེད་ཅིག་གསུངས་པ་རྣམས་ཀྱང་། །
གདུལ་བྱའི་བློ་རིམ་དང་བསྟུན་ནས་གསུངས་པ་ཡིན་པ་ལ་བསྙོན་ ་
དུ་མེད་དོ། །དེས་ན་ཐར་འདོད་ཀྱི་གདུལ་བྱ་ཞིག་ཡིན་ཕྱིན་ཆད་
གཞུང་བཀའ་པོད་ལྔ་ལ་སློབ་གཉེར་གཏིང་ཚུགས་པ་ཞིག་བྱེད་་་
གལ་ཆེ་སྟེ། ཐར་བ་ཐོབ་པ་ལ། བདག་ཅག་གི་སྟོན་པས་བཀའ་་་
སྩལ་བའི་ཆོས་འཁོར་རིམ་པ་གསུམ་དང་། སྡེ་སྣོད་གསུམ་གྱི་་་་་
དགོངས་དོན་དང་། ལྟ་སྒོམ་སྤྱོད་གསུམ་མ་ནོར་བ་དང་། སྐྱེས་བུ་
གསུམ་གྱི་ལམ་གྱི་རིམ་པ་ལ་བློ་སྦྱང་དགོས་པའི་ཕྱིར། ཁྱབ་སྟེ།
སྔོན་སྟོན་པ་ཐུགས་རྗེ་ཅན་གྱིས་རྟག་འཛིན་ཅན་རྣམས་ཆོས་ལ་་
བསྐུལ་བའི་མཛད་པ་བསྟན་པའི་རྗེས་ཤིག་ནས། ཐམས་ཅད་དེ་
དག་གི་ཚུལ་ལ་རྨོངས་པར་གྱུར་ཚེ། བསྟན་པ་དར་བར་བྱེད་པའི་
སྨོན་ལམ་གྱི་མཐུ་གྲུབ་པའི་སྐྱེས་ཆེན་དམ་པ་འགའ་ཞིག་བྱོན་ཏེ།
འཁོར་ལོ་དང་པོའི་དངོས་བསྟན་ལྟ་བའི་ཆ་གཙོ་བོར་འགྲེལ་བ་ལ།
སློབ་དཔོན་དབྱིག་གཉེན་གྱིས་མངོན་པ་མཛོད་རྩ་འགྲེལ་དང་།
དངོས་བསྟན་སྤྱོད་པའི་ཆ་གཙོ་བོར་འགྲེལ་བ་ལ། སློབ་དཔོན་
ཡོན་ཏན་འོད་ཀྱིས་འདུལ་བ་ལུང་སྡེ་བཞིའི་གནད་དོན་མཐའ་་་
དག་བསྡོམས་ནས་འདུལ་བ་མདོ་རྩ་བ་དང་། འཁོར་ལོ་བར་པའི་
དངོས་བསྟན་ལྟ་བའི་ཆ་གཙོ་བོར་འགྲེལ་བ་ལ། ཀླུ་སྒྲུབ་ཡབ་སྲས་
ཀྱིས་རྩ་འཇུག་བཞི་གསུམ་སོགས་དང༌། སྦས་དོན་མངོན་རྟོགས་
ཀྱི་རིམ་པ་གཙོ་བོར་འགྲེལ་པ་ལ། རྗེ་བཙུན་བྱམས་མགོན་གྱིས་་་



མངོན་རྟོགས་རྒྱན་དང༌། འཁོར་ལོ་ཐ་མའི་དངོས་བསྟན་ལྟ་བའི་
ཆ་རྣམ་རིག་པའི་ལུགས་སུ་གཙོ་བོར་འགྲེལ་བ་དང་། རྒྱལ་བསྟན་
ཐར་འདོད་རྣམས་ཀྱི་འཇུག་ངོགས་སུ་སྒྲུབ་པ་ལ། ཕྱོགས་གླང་་་་
ཡབ་སྲས་ཀྱིས་མདོ་དང་རྣམ་འགྲེལ་གསུངས་ཏེ་དེ་དག་གི་ཚུལ་་
གསལ་བར་བྱས་པའི་ཕྱིར་དང་། འདུལ་བས་ཚུལ་ཁྲིམས་ཀྱི་་་་་
བསླབ་པ་དང་། མཛོད་དང་དབུ་མ་རྣམ་འགྲེལ་གསུམ་གྱིས་ཤེས་
རབ་ཀྱི་བསླབ་པ་དང་། ཕར་ཕྱིན་གྱིས་ཏིང་ངེ་འཛིན་གྱི་བསླབ་་
པ་རྒྱས་པར་བསྟན། དབུ་ཚད་སེང་གེ་མཇིང་བསྣོལ་གྱིས་ལྟ་བ་
རྣམ་པར་དག་པ་དང་། ཕར་ཕྱིན་དང་མཛོད་ཀྱིས་སྒོམ་པ་རྣམ་
པར་དག་པ་དང་། འདུལ་བས་སྤྱོད་པ་རྣམ་པར་དག་པ་གཏན་་
ལ་ཕབ། མཛོད་དང་ཚད་མ་འདུལ་བ་གསུམ་གྱིས་སྐྱེས་བུ་ཆུང་་་
འབྲིང་གི་ལམ་རིམ་ཡོངས་སུ་རྫོགས་པར་དང༌། དབུ་མས་སྐྱེས་བུ་
ཆེན་པོའི་ལམ་ལ་ཟབ་རྒྱས་གཉིས་སུ་ངེས་པ་ལས་ཟབ་པའི་ཆ་་་་
རྫོགས་པར་དང་། ཕར་ཕྱིན་གྱིས་རྒྱས་པའམ་རྒྱ་ཆེ་བའི་ཆ་རྫོགས་
པར་བསྟན་ཏེ་གསལ་བར་མཛད་པ་ཡིན་པའི་ཕྱིར་རོ། །དེས་ན།
སངས་རྒྱས་ཀྱི་གོ་འཕང་འཐོབ་བྱ་བླ་ན་མེད་པར་ཁས་འཆེས་་་་་
ནས་ད་དུང་བཀའ་པོད་ལྔ་ལས་ལོགས་སུ་སྦྱང་ས་ཆེས་གལ་ཆེན་
ཞིག་ཡོད་པར་འདོད་མཁན་ཚོ། ངེས་པ་དོན་གྱིས་དབུ་འཁོར་བ་
ཡིན་ནོ། །བཀའ་པོད་ལྔའི་ནང་ནས་ཚད་མ་རིག་པའི་གཞུང་ལ་་
སྦྱོང་བརྡར་བྱེད་པ་དེ་བས་ཀྱང་གལ་ཆེ་སྟེ། དེ་ལ་ལེགས་པར་མ་
སྦྱངས་ཚེ། གཞུང་ལུགས་ཀྱི་དགོངས་དོན་ཟབ་མོ་རྣམས་མཐོང་་
བ་ལྟ་ཞོག གལ་ཏེ་དོན་འགའ་ཞིག་ལ་གོ་བ་ཐན་ཐུན་རེ་་་་
རྙེད་ཀྱང་། ཚད་མའི་རྒྱུ་མཚན་ཡང་དག་གི་སྟོབས་ཀྱིས་སྒྲོ་་་་་



འདོགས་མ་ཆོད་པའི་དབང་གིས། འདམ་ལ་བཏབ་པའི་ཕུར་བ་
བཞིན་དུ་ཡིད་བརྟན་མི་ནུས་པའི་སྐྱོན་རྣམས་འབྱུང་བས། རང་
ཅག་གི་སྟོན་པ་དང་། བསྟན་པ་ཚད་མར་དངོས་སྟོབས་ཀྱི་རིགས་
པས་བསྒྲུབ་ཚུལ་སོགས་མདོ་སྔགས་རིག་གནས་ཀྱིས་བསྡུས་པའི་
གཞུང་ལུགས་མཐའ་དག་གི་དགོངས་དོན་ཕྱིན་ཅི་མ་ལོག་པར་་་
ཤེས་པ་ལ། ངེས་པར་དུ་ཚད་མ་རིག་པའི་གཞུང་ལ་སྦྱང་དགོས་ཏེ།
ཁམས་གསུམ་ཆོས་ཀྱི་རྒྱལ་པོ་ཤར་ཙོང་ཁ་བ་ཆེན་པོས་མཛད་་་་
པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ་ལས། སྨྲ་བའི་ཁྱུ་་་་་
མཆོག་འཕགས་པ་ཡབ་སྲས་དང་། །ལོག་སྨྲ་ཚར་གཅོད་ཕྱོགས་་་
གླང་གྲགས་པ་ལས། །ལེགས་པར་འོངས་པའི་རིགས་ལམ་བདུད་
རྩིའི་ཆུས། །བློ་མིག་དྲི་མ་ཡང་ཡང་མ་བཀྲུས་ན། །ཤིན་ཏུ་ཟབ་་་
གནས་མཐོང་བ་ལྟ་ཅི་སྨོས། །རིགས་པའི་ལུང་དོན་ལ་ཡང་དཔྱད་
པའི་ཚེ། །ཕལ་ཆེར་ལོག་པར་རྟོག་པ་འཕེལ་འགྱུར་ཞིང་། །གལ་་
ཏེ་ཡང་དག་དམ་བཅའ་ཙམ་ཞིག་གིས། །ངེས་པ་རྙེད་ཀྱང་སྒྲུབ་་
དང་སུན་འབྱིན་གྱི། །ཚད་མའི་སྟོབས་ཀྱིས་ཐེ་ཚོམ་མ་ཆོད་ཕྱིར། །
འདམ་ལ་བཏབ་པའི་ཕུར་བུ་བཞིན་གྱུར་པས། །ཡང་དག་བག་་་
ཆགས་བརྟན་པོ་འཇོག་མི་ནུས། །ཞེས་པ་ནས། དེ་ཕྱིར་བློ་གྲོས་ཕྲ་
ཞིང་མཛངས་པ་དང་། །ཀུ་ཤའི་རྩེ་ལྟར་མ་གྱུར་དེ་སྲིད་དུ། །
ངོམས་མི་སླ་བར་རིགས་པའི་གཞུང་ལུགས་ལ། །མཁས་པའི་་་་་
བཤེས་ལ་བསྟེན་ཏེ་ལེགས་པར་སྦྱོངས། །ཞེས་དང༌། ཁོང་གི་ཚད་
མའི་ལམ་བསྒྲིགས་སུ་ཡང་། མདོར་ན་སྟོན་པ་དང༌། འདིའི་་་་་
བསྟན་པ་དང་། དེ་སྒྲུབ་པའི་གྲོགས་དགེ་འདུན་དཀོན་མཆོག་་་་
གསུམ་ལ་མཐའ་གཞན་དུ་སྲིད་པའི་དོགས་པ་བཅད་ནས། ཚད་
10



མའི་སྒོ་ནས་སྐྱབས་གནས་ལ་ངེས་པ་བརྟན་པོ་སྐྱེད་པར་བྱེད་པ་
ཡིན་ནོ། །ཞེས་དང་། ཡང་རྗེ་བླ་མས། བསྟན་བཅོས་འདི་དག་གི་
སྤྱིར་གསུང་རབ་མཐའ་དག་གི་དགོངས་པ་རྒྱུ་མཚན་ཡང་དག་གི་
སྒོ་ནས་རིག་པར་བྱེད་པའི་ཐབས་ཀྱི་གཙོ་བོ་ཡིན་པས་གཏན་་་་
ཚིགས་རིག་པར་བྱེད་ཅིང་། ཞེས་དང་། སྔགས་རིམ་ཆེན་མོར་་་
ཡང་། དེས་ན་སྡེ་བདུན་ལ་སོགས་རིགས་པའི་བསྟན་བཅོས་་་་
རྣམས་ནི། རང་གི་སྟོན་པ་སངས་རྒྱས་དང་། དེའི་བསྟན་པ་ལུང་
རྟོགས་གཉིས་དང་། དེ་དག་ཚུལ་བཞིན་དུ་ཉམས་སུ་ལེན་པ་ལ་་
ཚིག་ཙམ་མིན་པའི་གུས་པ་ཆེན་པོ་སྐྱེད་པའི་ཐབས་མཆོག་ཏུ་་་་
ཤེས་པར་གྱིས་ཤིག་ཅེས་དང་། མཐའ་དཔྱོད་རིན་པོ་ཆེའི་མྱུ་གུར་
ཡང་དེ་བཞིན་གསུངས་པ་དང་། རྒྱལ་ཚབ་ཆོས་རྗེས་རྗེའི་དྲུང་དུ་
གསན་པའི་ཚད་མའི་བརྗེད་བྱང་ཆེན་མོར། རིགས་པའི་བསྟན་་
བཅོས་འདི་དག་གིས་གང་ཟག་དང་ཆོས་ལ་བདག་མེད་པའི་སྟོང་
པ་ཉིད་རིགས་པས་ཕྱིན་ཅི་མ་ལོག་པར་གཏན་ལ་ཕབ་སྟེ། ལྷག་
པ་ཤེས་རབ་ཀྱི་བསླབ་པ་བརྗོད་བྱའི་གཙོ་བོར་སྟོན་པའི་ཕྱིར་རོ། །
ཞེས་སོགས་ནས། ཇི་སྐད་བཤད་པའི་དགོས་པ་དེ་དག་སྡེ་བདུན་
གྱི་བསྟན་བཅོས་ལ་རག་ལས་པ་ཡིན་ཏེ། བསྟན་བཅོས་འདི་ཉིད་
ལ་བརྟེན་ནས་སྟོན་པ་སངས་རྒྱས་དང་དེའི་བསྟན་པ་དངོས་་་་་
སྟོབས་ཀྱི་རིགས་པས་ངེས་པར་བྱེད་ནུས་ཀྱི། གཞན་ལ་བརྟེན་་་
ནས་ངེས་པར་བྱེད་པའི་ཐབས་མཆོག་ཏུ་གྱུར་པ་རྙེད་པར་དཀའོ། །
ཞེས་དང༌། རྒྱལ་ཚབ་ཆོས་རྗེའི་ཚད་མ་མདོའི་རྣམ་བཤད་དུ།
ཚད་མར་གྱུར་པའི་སྟོན་དང་བསྟན་པ་མཆོག །དངོས་པོ་་་་
སྟོབས་ཤུགས་རིགས་པས་སྒྲུབ་པའི་ཚུལ། །གསུང་རབ་རྒྱ་མཚོར་
11
，



ལྟ་བའི་མིག་གཅིག་པུ། །ཚད་མ་ཞེས་དང་། མཁས་གྲུབ་རིན་པོ་་
ཆེའི་ཚད་མ་སྡེ་བདུན་གྱི་རྒྱན་ཡིད་ཀྱི་མུན་སེལ་དུ། ཚད་མའི་་་་
བསྟན་བཅོས་འདི་དག་ཀྱང་བླང་དོར་གྱི་གནས་རྒྱུ་མཚན་ཡང་་་
དག་གི་སྒོ་ནས་རིག་པར་བྱེད་པའི་ཐབས་ཀྱི་གཙོ་བོ་ཡིན་པའི་་་
ཕྱིར་རོ། །ཞེས་དང་། རྗེ་དགེ་འདུན་གྲུབ་ཀྱི་རིགས་རྒྱན་ལས།
རིགས་པའི་བསྟན་བཅོས་འདི་དག་གིས་ཀྱང་ལུང་དང་རྟོགས་་་
པས་བསྡུས་པའི་སངས་རྒྱས་ཀྱི་བསྟན་པ་རིན་པོ་ཆེ་སྐྱོན་མེད་པ་
དང་། དེ་སྟོན་པའི་སྟོན་པ་ཚད་མའི་སྐྱེས་བུ་དང་། བསྟན་པའི་་
དོན་ཚུལ་བཞིན་དུ་ཉམས་སུ་ལེན་པའི་དགེ་འདུན་རྣམས་སྐྱོན་་་
མེད་པར་རིགས་པས་གཏན་ལ་འབེབས་པ་ཡིན་པས་དེ་ལྟར་་་་་
རྟོགས་པ་ནི། རིགས་པའི་བསྟན་བཅོས་འདི་དག་གི་དགོས་པ་་་
ཡིན་ནོ། །ཇི་སྐད་བཤད་པའི་དགོས་པ་དེ་དག་རིགས་པའི་བསྟན་
བཅོས་འདི་དག་ལ་རག་ལས་པ་ཡིན་ཏེ། ཞེས་སོགས་དང་། ཡང་
རྗེ་ཐམས་ཅད་མཁྱེན་པའི་རྟོགས་བརྗོད་འདུན་ལེགས་མར། བྱང་
ཕྱོགས་འདི་ན་ཚད་མའི་གཞུང་ལུགས་ལ། །ཞེས་པ་ནས། ལེགས་
པར་ཐོབ་པས་ལྷག་པར་དགའ་བ་རྙེད། །ཅེས་མཁས་པ་ལ་ལས་་
ཚད་མ་མདོ་དང་སྡེ་བདུན་སོགས་ཀྱི་གཞུང་འདི་དག་ལ། བྱང་་་
ཆུབ་སྟེ་ཐར་པར་བགྲོད་པའི་ལམ་གྱི་ཉམས་ལེན་གྱི་རིམ་པ་མེད་
པར་འདོད་པ་རྣམས་ལ་དགག་པ་མཛད་ནས། བསྟན་བཅོས་དེ་
དག་གིས་སྟོན་པ་ཚད་མའི་སྐྱེས་བུ་ཡིན་པར་བསྒྲུབས་པ་དང་། །
དེའི་བསྟན་པ་ཁོ་ན་ཐར་འདོད་རྣམས་ཀྱི་འཇུག་ངོགས་ཏེ་ལམ་་་
ཡིན་པར་བསྟན་པ་ལ། གོ་བ་གཏིང་ནས་རྙེད་པས་ཐེག་པ་ཆེ་་་་
ཆུང་གཉིས་ཀྱི་ལམ་གྱི་གནད་ཐམས་ཅད་ཀྱང་གཞུང་འདིའི་་་་་
12



རིགས་ལམ་ནས་ལེགས་པར་ཤེས་པས། ཁོ་བོ་ལྷག་པར་དགའ་བ་
སྐྱེས་ཞེས་གཏན་ལ་ཕབ་པའི་ཕྱིར་རོ། །དེས་ན། ཚད་མ་རིག་པ་
ལེགས་པར་ཤེས་དགོས་ཤིང་། དེ་ལ་ཡང་སྟོན་པ་ཐུབ་པའི་དབང་
པོས་བཀའ་སྩལ་བའི་ཚད་མ་རིག་པ་ཤེས་དགོས། དེ་ཤེས་པ་ལ་་
ཕྱོགས་གླང་ཡབ་སྲས་ཀྱི་ཚད་མའི་གཞུང་རྣམས་ལེགས་པར་ཤེས་
དགོས་ཤིང་། དེའི་ནང་ནས་ཀྱང་རྒྱས་པའི་བསྟན་བཅོས་ཚད་མ་
རྣམ་འགྲེལ་གྱི་དགོངས་དོན་ལེགས་པར་ཤེས་དགོས། དེ་ཤེས་པ་
ལ་གསང་ཕུའི་གཏན་རབས་བཞི་པ་ཆ་བ་ཆོས་ཀྱི་སེངྒེས། བསྡུས་
གྲྭ་ཞེས་པའི་སྲོལ་གསར་དུ་གཏོད་པ་ནས་བཟུང༌། གདན་ས་སོ་
སོར་རིམ་གྱིས་བསྡུས་གྲྭ་ཞེས་ཁ་གསལ་ཞིང་གོ་སླ་བའི་གཞུང་རེ་
དར་ཡོད་པ་དེའི་དོན་ལེགས་པར་ཤེས་དགོས་པས། དེ་ཤེས་པར་
བྱེད་པ་ལ། དགེ་བའི་བཤེས་གཉེན་བསྟེན་ཚུལ་གཞན་དུ་བཤད་
ཟིན་པ་ལྟར་ལེགས་པར་བསྟེན་ནས་བསླབ་དགོས་ཤིང་། དེ་ལ་་་
ཡང་ཐོག་མར། རྣམ་བཤད་སྙིང་རྒྱན་ལས། སྐྱབས་འགྲོ་ཡིད་་་་་
འཁུལ་ནུས་པ་རེ་ཡང་མེད་པར་ཐོས་བསམ་སྒོམ་པ་ལ་འབད་པ་
སྐད་བྱེད་པ་ནི་འབྲས་བུ་ཤིན་ཏུ་ཆུང་ངོ༌། །ཞེས་གསུངས་པ་ལྟར་
ཐར་འདོད་ཀྱི་སྐྱེས་བུ་རབ་འབྲིང་ཐ་གསུམ་གང་ཡིན་ཡང་། མཁོ་
ཆེ་ཞིང་མེད་དུ་མི་རུང་བའི་སྐྱབས་འགྲོ་ཞེས་བྱ་བའི་གདམས་པ་
འདི་གལ་ཆེ་བས། དང་པོ་ནས་སྐྱབས་འགྲོའི་ངོ་བོ་སོགས་རགས་
རིམ་རེ་ཤེས་པའི་ཆེད་དུ། བསྟན་པའི་འཇུག་སྒོ་སྐྱབས་འགྲོའི་ངོ་
བོ་སོགས་ཅུང་ཟད་བཤད་པ། སྐབས་དོན་ཤེས་ཕྱིར་བསྡུས་གྲྭའི་
འཇུག་སྒོ་རྟགས་གསལ་འཕེན་ཚུལ་སོགས་མདོ་ཙམ་བཤད་པའོ། །
དང་པོ་ལ་གཉིས། འཇུག་ཡུལ་བསྟན་པའི་ངོ་བོ་བཤད་པ།



འཇུག་བྱེད་སྐྱབས་འགྲོའི་ངོ་བོ་བཤད་པའོ། །དང་པོ་ལ་གཉིས། །
འཇུག་ཡུལ་བསྟན་པའི་མཚན་ཉིད་དང་། བསྟན་པ་དེ་སྟོན་པ་་་
པོའི་མཚན་ཉིད་དོ། །དང་པོ་ལ་གཉིས། དངོས་དང་། དབྱེ་བའོ། །
འཇུག་ཡུལ་བསྟན་པའི་མཚན་ཉིད་དངོས། །
དང་པོ་ནི། སྟོན་པའི་ལུང་རྟོགས་ཀྱི་དམ་ཆོས་གཉིས་པོ་
གང་རུང་གིས་བསྡུས་པའི་ཡོན་ཏན་དེ། དེའི་མཚན་ཉིད་ཡོན་ནོ།།
ཁོ་ན་རེ། འོ་ན། ཕྱི་རོལ་བའི་བསྟན་པ་ཆོས་ཅན། མཚན་ཉིད་་་
དེར་ཐལ། མཚོན་བྱ་དེའི་ཕྱིར། དེར་ཐལ། བསྟན་པ་ཡིན་པའི་་
ཕྱིར་ན། མ་ཁྱབ་བོ། །དེས་འོག་མ་རྣམས་ལ་ཡང་རིགས་འགྲེའོ། །
མཚམས་འདིར། ཆོས་དང་དམ་ཆོས་གཉིས་ཀྱི་ཁྱད་པར་ཤེས་པ་
གལ་ཆེ་བས་དེ་ཅུང་ཟད་བཤད་ན། སྤྱིར་ཆོས་ཞེས་པ་ནི། རྣམ་་་
བཤད་རིགས་པ་ལས། ཆོས་ནི་ཤེས་བྱ་ལམ་དང་ནི། །མྱ་ངན་་་་་་
འདས་དང་ཡིད་ཀྱི་ཡུལ། །བསོད་ནམས་ཚེ་དང་གསུང་རབ་དང་།།
འབྱུང་འགྱུར་ངེས་དང་ཆོས་ལུགས་ལའོ། །ཞེས་དོན་བཅུ་ལ་་་་་་
འཇུག་པར་གསུངས་ལ། དེ་ཡང་གཙོ་ཆེ་བའི་དབང་དུ་བྱས་ཀྱི།
དེར་འདུས་པ་མ་ཡིན་ཏེ། གཏན་ཚིགས་དང་། བསྒྲུབ་བྱའི་ཆོས།
དགག་བྱའི་ཆོས་ཞེས་པ་སོགས་ལའང་འཇུག་པས། མདོར་ན། །
གཞི་གྲུབ་ན་ཆོས་ཡིན་པས་ཁྱབ་ལ། མཚན་ཉིད་ནི་འོག་ཏུ་འཆད་
པར་འགྱུར་རོ། །རྒྱས་པར་བུ་སྟོན་ཆོས་འབྱུང་ལས་གསལ་ཏོ། །
དམ་པའི་ཆོས་ཞེས་པ་ནི། ཇི་སྐད་དུ། སྡུག་བསྔལ་དག་ནི་ཐམས་
ཅད་དང་། །སྒྲིབ་ཀུན་སེལ་བྱེད་དམ་པའི་ཆོས། །ཞེས་གསུངས་པ་
ལྟར་ཏེ། གང་ལ་དམིགས་ན་སྒྲིབ་པ་ཟད་པའི་ཐབས་སུ་གྱུར་པའི་
14



ཆ་ནས་བཞག་པ་དེ། དམ་ཆོས་ཀྱི་མཚན་ཉིད་ཡིན་ནོ། །ཡང་ན།
མདོ་སྡེའི་དོན་ལ་འཇུག ཉོན་མོངས་འདུལ་བ་ལ་སྣང་། རྟེན་་
འབྲེལ་གྱི་ཆོས་ཉིད་དང་མི་འགལ་བའི་ཆ་ནས་བཞག་པ་དེ། དེའི་
མཚན་ཉིད་དོ། །དཔེར་ན། རྣམ་བཤད་རིགས་པར་བཤད་པའི་་
ཁམས་དང་། མྱང་འདས། བསོད་ནམས་དང་གསུང་རབ་རྣམས་
ཏེ༔ དེ་རྣམས་ཆོས་ཅན། ཁྱོད་ལ་དམ་ཆོས་ཞེས་བརྗོད་པའི་རྒྱུ་་
མཚན་ཡོད་དེ། དམ་པ་ནི་རྫོགས་པའི་སངས་རྒྱས་ཡིན་ལ། ཁྱོད་
ཀྱང་དེས་བསྟན་པའི་ཆོས་ཡིན་པའི་རྒྱུ་མཚན་གྱིས་དེ་ལྟར་བརྗོད་
པའི་ཕྱིར། ཡང་ན། དམ་པ་ནི་མཆོག་ཏུ་གྱུར་པ་ཡིན་ལ། ཆོས་་་
ཀྱང་ཡིན་པས་དམ་པའི་ཆོས་དང་། ཡང་ན། སྐྱེས་བུ་དམ་པས་་་
སྤྱད་པར་བྱ་བ་ཡིན་པས་དམ་པའི་ཆོས་ཞེས་སྒྲ་བཤད་པར་བྱའོ། །
，
འཇུག་ཡུལ་བསྟན་པའི་དབྱེ་བ་བཤད་པ་ལ་
ལུང་གི་བསྟན་པ་བཤད་པ།
གཉིས་པ་དེ་ལ་དབྱེ་ན། ལུང་གི་བསྟན་པ་དང་། རྟོགས་་
པའི་བསྟན་པ་གཉིས། ཡང་ན། མདོའི་བསྟན་པ་དང་། སྔགས་
ཀྱི་བསྟན་པ་གཉིས་སོ། །ས་མཚམས་ལམ་མ་ཞུགས་ནས་སངས་་་
རྒྱས་ཀྱི་སའི་བར་དུ་ཡོད་དོ། །དང་པོ་ལ་མཚན་ཉིད་དང་། དབྱེ་
བ་གཉིས། དང་པོ་ནི། སྟོན་པའི་ལུང་གི་དམ་ཆོས་ཀྱིས་བསྡུས་་་་
པའི་ཡོན་ཏན་དེ། འཇུག་ཡུལ་ལུང་གི་བསྟན་པའི་མཚན་ཉིད།
ཡང་ན། སྡེ་སྣོད་གསུམ་གང་རུང་དུ་གཏོགས་པའི་རྗོད་བྱེད་རྣམ་
དག་དེ། དེའི་མཚན་ཉིད་དོ། །ཁོ་ན་རེ། འོ་ན། བསྟན་བཅོས་་་་
ཚད་མ་རྣམ་འགྲེལ་ཆོས་ཅན། མཚན་ཉིད་དང་པོ་དེར་ཐལ།
15



མཚོན་བྱ་དེའི་ཕྱིར། འདོད་ན། དེ་ཆོས་ཅན། སྟོན་པའི་ལུང་གི་
དམ་ཆོས་ཡིན་པར་ཐལ། འདོད་པའི་ཕྱིར་ན། མ་ཁྱབ་སྟེ། འོ་ན།
ཚད་མ་ཆོས་ཅན། མངོན་རྗེས་གང་རུང་ཡིན་པར་ཐལ། དེ་གང་
རུང་གིས་བསྡུས་པའི་ཕྱིར། ཁྱབ་པ་ཁས། དེ་ལ་ཁོ་ན་རེ། འོ་ན། །
ཚད་མ་རྣམ་འགྲེལ་ཆོས་ཅན། ལུང་གི་ཆོས་འཁོར་ཡིན་པར་ཐལ།
དེ་ལུང་གི་བསྟན་པ་ཡིན་པའི་ཕྱིར། རྟགས་ཁས་ཤེ་ན། མ་ཁྱབ་སྟེ།
ལུང་གི་ཆོས་འཁོར་ལ་བཀའ་ཁོ་ནས་ཁྱབ་པ་གང་ཞིག ལུང་གི་་་
བསྟན་པ་ལ་བཀའ་བསྟན་གཉིས་ཀ་ཡོད་པའི་ཕྱིར་རོ། །གཉིས་པ་
དེ་ལ་དབྱེ་ན། བཀའ་དང་། བསྟན་བཅོས་གཉིས། དང་པོ་ལ་་་
མཚན་ཉིད་དང་། དབྱེ་བ་གཉིས། དང་པོ་ནི། གདུལ་བྱའི་ཉོན་
མོངས་སྤོང་དོན་དུ་སྟོན་པས་གསུངས་པའི་གསུང་རབ་མཐར་་་་
ཐུག་དེ། བཀའི་མཚན་ཉིད། ཡང་ན། ཆེ་བ་བཞི་ལྡན་གྱི་གསུང་
རབ་མཐར་ཐུག་དེ། དེའི་མཚན་ཉིད། དཔེར་ན། བརྒྱད་སྟོང་པ་
ལྟ་བུའོ། །དེ་ཆོས་ཅན། ཁྱོད་ལ་བཀའ་ཞེས་བརྗོད་པའི་རྒྱུ་མཚན་
ཡོད་དེ། ཁྱོད་ལེགས་པར་བཤད་པའི་ངག་ཡིན་པའི་རྒྱུ་མཚན་་་་
གྱིས་དེ་ལྟར་བརྗོད་པའི་ཕྱིར། བཀའ་དང༌། སྟོན་པས་གསུངས་་
པའི་གསུང་རབ་གཉིས་དོན་གཅིག་པས། བཀའ་བསྟན་གཉིས་་་
འགལ་བ་ཡིན་ནོ། །ཁོ་ན་རེ། མི་འཐད་དེ། བརྒྱད་སྟོང་པ་དང་།
མངོན་རྟོགས་རྒྱན་གཉིས་དེ་གཉིས་ཀ་ཡིན་པའི་ཕྱིར་ཟེར་ན།
རྟགས་མ་གྲུབ་སྟེ། རྒྱས་པར་ཕར་ཕྱིན་ཡིག་ཆར་བལྟའོ། །ཡང་ཁོ་
ན་རེ། མཚན་ཉིད་ཕྱི་མ་མི་འཐད་དེ། རྗེ་འཇིགས་མེད་དབང་་་
པོས། བཀའ་ཡིན་ན་ཆེ་བ་བཞི་ལྡན་གྱིས་ཁྱབ་བམ་ཞེ་ན། དངོས་
བསྟན་ལྟར་ན་ཤེར་སྙིང་དང་འཁར་གསིལ་གྱི་མདོ་ལྟ་བུ་དེ་ཡིན་
16



དོན་མེད། དངོས་ཤུགས་བསྡོམས་ན་རུང་ཙམ་སྣང་ཡང་ཆེ་བ་་་་
བཞི་ལྡན་ལམ་སྒྲོན་གྱི་ཁྱད་ཆོས་སུ་གསུངས་པས་འགྲེལ་དཀའ་་་
ཞེས་དང་། བྱམས་པ་རིན་པོ་ཆེས། མཛད་པ་པོ་ཡོན་ཏན་དང་་་
ལྡན་ན། དེས་མཛད་པ་ཡིན་ཚད་ཆེ་བ་བཞི་དང་ལྡན་པས་མ་་་་
ཁྱབ་སྟེ། ཀླུས་མཛད་པའི་རྟ་བརྟག་པའི་བསྟན་བཅོས་དང༌།
གསེར་འགྱུར་གྱི་བསྟན་བཅོས་ལ་དེ་བཞི་མི་ལྡན་མདོ་ཕྱོགས་སྟོན་
པའི་རིགས་ཚོགས་ལའང་དེ་བཞི་མི་ལྡན། ཞེས་གསུངས་པའི་་་་་
ཕྱིར་ན། མ་ཁྱབ་སྟེ། འདིར་བཤད་པའི་ཆེ་བ་བཞི་དང་། དེ་དག་
གིས་བཤད་པའི་ཆེ་བ་བཞི་མིང་འདྲ་ཡང་དོན་མི་འདྲ་བའི་ཕྱིར། །
དེར་ཐལ། འདིར་བཤད་པའི་ཆེ་བ་བཞི་ལ། བརྗོད་བྱ་དང་ལྡན་
པ༑ དགེ་བའི་ཆོས་དང་འབྲེལ་བ། ཁམས་གསུམ་གྱི་ཉོན་མོངས་
སྤོང་བྱེད་དུ་གསུངས་པ། མྱང་འདས་ཀྱི་ཕན་ཡོན་སྟོན་པར་བྱེད་
པ་སྟེ། བཞིར་བགྲང་དགོས་པ་གང་ཞིག ཅིག་ཤོས་ལ། བསྟན་པ་
ཐམས་ཅད་འགལ་མེད་དུ་རྟོགས་པའི་ཆེ་བ། གསུང་རབ་མ་ལུས་
གདམས་ངག་ཏུ་འཆར་བའི་ཆེ་བ། རྒྱལ་བའི་དགོངས་པ་བདེ་་་
བླག་ཏུ་རྙེད་པའི་ཆེ་བ། ཉེས་སྤྱོད་ཆེན་པོ་རང་འགགས་སུ་འགྲོ་་
བའི་ཆེ་བ་སྟེ་བཞིར་བགྲང་དགོས་པའི་ཕྱིར། དང་པོ་གྲུབ་སྟེ།
ཡིག་ཆར་གསལ་བའི་ཕྱིར་རོ། །འདི་སྐོར་ལ་དོགས་གཞི་ཆེ་བར་
སྣང་སྟེ་རེ་ཞིག་དེ་ཙམ་མོ། །གཉིས་པ་དེ་ལ་དབྱེ་ན། རྒྱས་པར་་་
དབྱེ་བའི་དབང་དུ་བྱས་ན། འདོད་ཆགས་ལ་སྤྱོད་པའི་གཉེན་་་་
པོར་བཀའ་སྩལ་བའི་ཆོས་ཕུང་ཉི་ཁྲི་ཆིག་སྟོང་། ཞེ་སྡང་ལ་སྤྱོད་
པའི་གཉེན་པོར་བཀའ་སྩལ་བའི་ཆོས་ཕུང་ཉི་ཁྲི་ཆིག་སྟོང་། གཏི་
མུག་ལ་སྤྱོད་པའི་གཉེན་པོར་བཀའ་སྩལ་བའི་ཆོས་ཕུང་ཉི་ཁྲི་་་་
17



ཆིག་སྟོང་། དུག་གསུམ་ཆ་མཉམ་པ་ལ་སྤྱོད་པའི་གཉེན་པོ་བཀའ་
སྩལ་བའི་ཆོས་ཕུང་ཉི་ཁྲི་ཆིག་སྟོང་སྟེ། ཆོས་ཀྱི་ཕུང་པོ་བརྒྱད་ཁྲི་
བཞི་སྟོང་ཡོད་ལ། འབྲིང་དུ་དབྱེ་བའི་དབང་དུ་བྱས་ན། དེ་་་་
རྣམས་བསྡུས་པའི་གསུང་རབ་ཡན་ལག་བཅུ་གཉིས་ཏེ། བརྒྱད་
སྟོང་འགྲེལ་པ་སྙིང་པོ་མཆོག་ལས། མདོ་སྡེ་དབྱངས་བསྙད་ལུང་
བསྟན་དང༌། །ཚིགས་བཅད་ཆེད་བརྗོད་རྟོགས་པ་བརྗོད། །དེ་་་
ལྟར་བྱུང་དང་གླེང་གཞི་དང་། །ཤིན་ཏུ་རྒྱས་པ་སྐྱེས་རབས་བཅས། །
གཏན་ལ་ཕབ་རྨད་བྱུང་ཆོས་སྟེ། །གསུང་རབ་ཡན་ལག་བཅུ་་་་་
གཉིས་ཡིན། །ཞེས་གསུངས་པ་ལྟར་བཅུ་གཉིས་ཡོད་དོ། །བསྡུས་
པར་དབྱེ་བའི་དབང་དུ་བྱས་ན། དེ་དག་བསྡུས་པའི་གསུང་རབ་
ཡན་ལག་དགུ་སྟེ། བཅུ་གཉིས་ལས། གླེང་གཞི། རྟོགས་བརྗོད།
དེ་ལྟ་བུ་བྱུང་། སྐྱེ་རབས་དང་བཞི་ལ་གླེང་གཞིའི་སྡེ་ཞེས་གཅིག་
ཏུ་བྱས་པ་དང་། ལྷག་མ་བརྒྱད་དེ་དགུ་ཡོད་དོ། །ཤིན་ཏུ་བསྡུས་
བར་དབྱེ་བའི་དབང་དུ་བྱས་ན། དེ་རྣམས་བསྡུས་པའི་སྡེ་སྣོད་་་
གསུམ་ཡོད་པ་ཡིན་ནོ། །དེས་ན། དེ་གསུམ་སོ་སོར་ཤེས་པ་ཡང་་
གལ་ཆེ་བས་དེ་བཤད་ན། ལྷག་པ་ཚུལ་ཁྲིམས་ཀྱི་བསླབ་པའམ་་་
སྲུང་སེམས་ཅི་རིགས་བརྗོད་བྱའི་གཙོ་བོར་བྱེད་པ་དེ། འདུལ་་་་
བའི་སྡེ་སྣོད་ཀྱི་མཚན་ཉིད། དཔེར་ན། གསུང་རབ་ཡན་ལག་་་་
བཅུ་གཉིས་ཀྱི་ནང་ནས་གླེང་གཞི་གཙོ་འཁོར་གྱི་མདོ་བཞི་དང༌།
འདུལ་བ་མདོ་རྩ་བ་ལྟ་བུའོ། །ལྷག་པ་ཏིང་ངེ་འཛིན་གྱི་བསླབ་་་་
པའམ་འཇོག་སྒོམ་ཅི་རིགས་བརྗོད་བྱའི་གཙོ་བོར་བྱེད་པ་དེ།།
མདོ་སྡེའི་སྡེ་སྣོད་ཀྱི་མཚན་ཉིད། དཔེར་ན། ཡན་ལག་བཅུ་་་་
གཉིས་ཀྱི་དང་པོ་ལྔ་དང༌། རྨད་དུ་བྱུང་བའི་སྡེ་དང་། ཤིན་ཏུ་་་



，，
，
，
རྒྱས་པའི་སྡེ་བཅས་བདུན་དང༌། མངོན་རྟོགས་རྒྱན་རྩ་འགྲེལ་་་་
རྣམས་ལྟ་བུའོ། །ལྷག་པ་ཤེས་རབ་ཀྱི་བསླབ་པའམ་དཔྱད་སྒོམ་ཅི་
རིགས་བརྗོད་བྱའི་གཙོ་བོར་བྱེད་པ་དེ། མངོན་པའི་སྡེ་སྣོད་ཀྱི་་་
མཚན་ཉིད། དཔེར་ན། གཏན་ལ་ཕབ་པའི་སྡེ་དང་། མཛོད་རྩ་
འགྲེལ་དབུ་མ་རྩ་འགྲེལ་རྣམ་འགྲེལ་རྩ་འགྲེལ་རྣམས་ལྟ་བུའོ། །
འདི་གསུམ་འགལ་མི་འགལ་གྱི་ཚུལ་སོགས་ཀུན་བཏུས་དཀའ་་་་
འགྲེལ་སོགས་ལས་ཤེས་པར་བྱའོ། །ཡང་དེ་ལ། ཆེས་ཤིན་ཏུ་་་་་
བསྡུས་པར་དབྱེ་བའི་དབང་དུ་བྱས་ན། དྲང་དོན་གྱི་མདོ་དང་།
ངེས་དོན་གྱི་མདོ་གཉིས་ཡོད་དོ། །སོ་སོའི་མཚན་ཉིད་དང་།
མཚན་གཞི་སོགས་གྲུབ་མཐའི་སྐབས་དང་བསྟུན་ནས་ཤེས་པར་
བྱ་དགོས་སོ། །ཡོངས་གྲགས་ལྟར་དབྱེ་བའི་དབང་དུ་བྱས་ན། །
ཞལ་ནས་གསུངས་པའི་བཀའ། རྗེས་སུ་གནང་བའི་བཀའ། བྱིན་
གྱིས་བརླབས་པའི་བཀའ་དང་གསུམ་མོ། །དང་པོ་ནི། མདོ་སྡུད་
པ་ལྟ་བུ། གཉིས་པ་ནི། གླེང་གཞིའི་ལེའུ་ལྟ་བུ། གསུམ་པ་ལ། །
སྐུས་བྱིན་གྱིས་བརླབས་པའི་བཀའ། གསུང་གིས་བྱིན་གྱིས་་་་་
བརླབས་པའི་བཀའ། ཐུགས་ཀྱིས་བྱིན་གྱིས་བརླབས་པའི་བཀའ་
དང་གསུམ་མོ། །དང་པོ་ནི། མདོ་སྡེ་ས་བཅུ་པ་ལྟ་བུ། གཉིས་པ་
ནི༑ མ་སྐྱེས་དགྲའི་འགྱོད་པ་བསལ་བའི་མདོ་ལྟ་བུ། གསུམ་པ་ལ།
ཐུགས་ཏིང་ངེ་འཛིན་གྱིས་བྱིན་གྱིས་བརླབས་པའི་བཀའ། ཐུགས་
བདེན་པའི་སྟོབས་ཀྱིས་བྱིན་གྱིས་བརླབས་པའི་བཀའ། ཐུགས་ཡེ་
ཤེས་ཀྱིས་བྱིན་གྱིས་བརླབས་པའི་བཀའ་དང་གསུམ་མོ། །དང་པོ་
ནི༑ ཤེར་སྙིང་གི་ནང་ཚན་དུ་གྱུར་པའི་གཟུགས་སྟོང་པའོ་ཞེས་
སོགས་ཀྱི་མདོ་ལྟ་བུ། གཉིས་པ་ནི། ལྷའི་རྔ་བོ་ཆེ་ལས་བྱུང་བའི་་
19



མདོ་ལྟ་བུ། གསུམ་པ་ནི། གནོད་སྦྱིན་སོགས་ཀྱི་ངག་ལས་ཆོས་ཀྱི་
སྒྲ་བྱུང་བ་ལྟ་བུའོ། །གཉིས་པ་བསྟན་བཅོས་ལ། མཚན་ཉིད་དང་།
དབྱེ་བ་གཉིས་ལས། དང་པོ་ནི། མདོ་གང་ཡང་རུང་བའི་་་་་
དགོངས་འགྲེལ་དུ་གདུལ་བྱས་བརྩམས་པའི་སེམས་ཅན་གྱི་ངག་
དེ༑ བསྟན་བཅོས་རྣམ་དག་གི་མཚན་ཉིད། ཡང་ན། སྒྲིབ་བ་མ་
སྤངས་པའི་རྩོམ་པ་པོས་བརྩམ་བྱའི་དོན་རྟོགས་པའི་སྒོ་ནས་རྙེད་
བཀུར་སོགས་ཀྱི་རྣམ་གཡེང་མེད་པར་བཀའི་དགོངས་འགྲེལ་དུ་
བརྩམས་པའི་ལུང་རྣམ་དག་དེ། དེའི་མཚན་ཉིད། དཔེར་ན། །
ཚད་མ་རྣམ་འགྲེལ་ལྟ་བུའོ། །དེ་ཆོས་ཅན། ཁྱོད་ལ་བསྟན་བཅོས་
ཞེས་བརྗོད་པའི་རྒྱུ་མཚན་ཡོད་དེ། གདུལ་བྱའི་ཤེས་རྒྱུད་ཉོན་་་་
མོངས་པའི་དགྲ་ལས་འཆོས་ཤིང་། འཁོར་བ་དང་ངན་སོང་གི་་་
སྡུག་བསྔལ་ལས་སྐྱོབ་པར་བྱེད་པའི་འཆོས་སྐྱོབ་ཀྱི་ཡོན་ཏན་་་་་
གཉིས་དང་ལྡན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེ་
སྐད་དུ་རྣམ་བཤད་རིགས་པར། ཉོན་མོངས་དགྲ་རྣམས་མ་ལུས་
འཆོས་པ་དང་། །ཞེས་སོགས་གསུངས་པའི་ཕྱིར་རོ། །གཉིས་པ་དེ་
ལ་དབྱེ་ན། བཀའ་སྤྱིའི་དགོངས་པ་འགྲེལ་བའི་བསྟན་བཅོས། །
བཀའ་བྱེ་བྲག་པའི་དགོངས་པ་འགྲེལ་བའི་བསྟན་བཅོས། རྗོད་་
བྱེད་རྣམ་པར་དག་བྱེད་ཀྱི་བསྟན་བཅོས། བརྗོད་བྱ་རྣམ་པར་་་་
དག་བྱེད་ཀྱི་བསྟན་བཅོས། འཐོར་བ་སྡུད་པའི་བསྟན་བཅོས། །
འཁྲུགས་པ་གོ་རིམ་དུ་སྡེབ་པའི་བསྟན་བཅོས། སྦས་པ་གསལ་་་་
བར་བྱེད་པའི་བསྟན་བཅོས། བཟོ་རིག་པ་གཙོ་བོར་སྟོན་པའི་་་་
བསྟན་བཅོས། གསོ་བ་རིག་པ་གཙོ་བོར་སྟོན་པའི་བསྟན་བཅོས།
སྒྲ་རིག་པ་གཙོ་བོར་སྟོན་པའི་བསྟན་བཅོས། གཏན་ཚིག་རིག་པ་
20



གཙོ་བོར་སྟོན་པའི་བསྟན་བཅོས། ནང་དོན་རིག་པ་གཙོ་བོར་་་་
སྟོན་པའི་བསྟན་བཅོས་སོགས་དབྱེ་ཚུལ་མང་སྟེ། གཞན་ལས་་་་
ཤེས་པར་བྱའོ། །འོན་ཀྱང་རྩ་བའི་དབྱེ་བ་གཉིས་པོའི་ནང་དུ་མ་
འདུས་པ་མེད་དོ། །འདིར་བཤད་པའི་དབྱེ་བ་སོ་སོའི་མཚན་གཞི་
ཡོད་དེ། དང་པོ་ནི། ཐུབ་པ་དགོངས་རྒྱན་ལྟ་བུ། གཉིས་པ་ནི། །
བྱམས་ཆོས་སྡེ་ལྔ། རིགས་ཚོགས་དྲུག མངོན་པ་སྡེ་བདུན། ས་སྡེ་
ལྔ༑ སྡོམ་རྣམ་གཉིས། པྲ་ཀ་ར་ན་སྡེ་བརྒྱད། མཛོད་རྩ་འགྲེལ་་
ལྟ་བུ་དང་། གསུམ་པ་ནི། སྒྲའི་བསྟན་བཅོས། མིང་གི་མངོན་་་་
བརྗོད། སྙན་ངག་དང་། སྡེབ་སྦྱོར་གྱི་བསྟན་བཅོས་ལྟ་བུ། བཞི་
པ་ནི། ཚད་མ་སྡེ་བདུན་ལྟ་བུ། ལྔ་པ་ནི། ཚན་མ་ཀུན་བཏུས་ལྟ་
བུ། དྲུག་པ་ནི། མདོ་རྩ་བ་ལྟ་བུ། བདུན་པ་ནི། མངོན་རྟོགས་་
རྒྱན་ལྟ་བུ། བརྒྱད་པ་ནི་ཤཱ་རིའི་བུས་མཛན་པའི་ཐིག་རྩ་ལྟ་བུ། །
དགུ་བ་ནི། སློབ་དཔོན་དཔའ་བོས་མཛད་པའི་སྨན་དཔྱད་ཡན་
ལག་བརྒྱད་པ་ལྟ་བུ། བཅུ་བ་ནི། གཞོན་ནུ་ཀརྟི་ཀས་མཛད་པའི་
སྒྲ་དོན་ཀ་ལཱ་པ་དང་ཙནྡྲ་པ་ལྟ་བུ། བཅུ་གཅིག་པ་ནི། ཚད་མ་སྡེ་
བདུན་ལྟ་བུ། བཅུ་གཉིས་པ་ནི། མངོན་རྟོགས་རྒྱན་ལྟ་བུ་ཡིན་ནོ།།
དེས་ན་གྲོལ་བ་དོན་དུ་གཉེར་བ་རྣམས་རིག་པའི་གནས་ལྔ་ལ་་་
མཁས་པར་བྱ་དགོས་ཏེ། ཕྱི་རྒོལ་ཚར་གཅོད་པ་ལ་གཏན་ཚིགས་
རིག་པ་དང་། སྒྲ་རིག་པ་ཤེས་དགོས། གདུལ་བྱ་རྗེས་སུ་འཛིན་
པ་ལ་བཟོ་རིག་པ་དང་། གསོ་བ་རིག་པ་ཤེས་དགོས། བདག་ཉིད་
རིག་པའི་གནས་ལ་མཁས་པར་བྱེད་པ་ལ། དེ་བཞི་ཀ་ཤེས་དགོས།
གཏན་དུ་བདེ་བའི་གོ་འཕང་ཐོབ་པ་ལ། ནང་དོན་རིག་པ་ངེས་་
པར་དུ་ཤེས་དགོས་པའི་ཕྱིར་རོ། །
༡༢



འཇུག་ཡུལ་རྟོགས་པའི་བསྟན་པ་བཤད་པ།
གཉིས་པ་འཇུག་ཡུལ་རྟོགས་པའི་བསྟན་པ་ལ་གཉིས།
མཚན་ཉིད་དང༌། དབྱེ་བའོ། །དང་པོ་ནི། སྟོན་པའི་རྟོགས་པའི་
དམ་ཆོས་ཀྱིས་བསྡུས་པའི་ཡོན་ཏན་དེ། དེའི་མཚན་ཉིད། ཁོ་ན་
རེ༑ འགོག་བདེན་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར་ཞེ་ན། རྟགས་མ་གྲུབ་སྟེ། དེ་སྤངས་པའི་ཡོན་ཏན་ཡིན་
པ་སོགས་ཕར་ཕྱིན་མཐའ་དཔྱོད་དུ་གསུངས་པའི་ཕྱིར་རོ། །
གཉིས་པ་དེ་ལ་དབྱེ་ན། ལམ་མ་ཞུགས་ཀྱི་རྟོགས་པའི་བསྟན་པ་་
དང༌། ལམ་ཞུགས་ཀྱི་རྟོགས་པའི་བསྟན་པ་གཉིས་ཡོད་ལ། དང་
པོ་ནི། ལམ་མ་ཞུགས་ཀྱི་གང་ཟག་གི་རྒྱུད་ཀྱི་བསླབ་པ་གསུམ་ལྟ་
བུ། གཉིས་པ་ནི། ལམ་ཞུགས་ཀྱི་གང་ཟག་གི་རྒྱུད་ཀྱི་དེ་གསུམ་
ལྟ་བུའོ། །ཁོ་ན་རེ། མི་འཐད་དེ། ལམ་མ་ཞུགས་ན་རྟོགས་པའི་
བསྟན་པ་མེད་བའི་ཕྱིར། དེར་ཐལ། དེ་ན་རྟོགས་པའི་ཆོས་
འཁོར་མེད་པའི་ཕྱིར་ན། མ་ཁྱབ་བོ། །དེས་ཡིག་ཆར་རྟོགས་པའི་
ཆོས་འཁོར་ལ། ལམ་ཞུགས་ཀྱི་མཁྱེན་པས་ཁྱབ་བ་དང་། རྟོགས་
པས་བསྡུས་པའི་དམ་ཆོས། ལམ་མ་ཞུགས་ན་ཡོད་པར་གསུངས་
པ་སོགས་ཀྱི་གནད་ཤེས་པར་བྱའོ། །
མདོའི་བསྟན་པའི་མཚན་ཉིད་སོགས་བཤད་པ།
ཡང་ན། དེ་ལ་མདོ་སྔགས་ཀྱི་བསྟན་པ་གཉིས་སུ་ཕྱེ་བའི་
དབང་དུ་བྱས་ན། གཙོ་བོ་རྒྱུའི་ཐེག་པའི་ལུང་རྟོགས་ཀྱི་དམ་ཆོས་
གཉིས་པོ་གང་རུང་གིས་བསྡུས་པའི་ཡོན་ཏན་དེ། མདོའི་བསྟན་
༡༡



|
པའི་མཚན་ཉིད། དེ་ལ་དབྱེ་ན། མདོའི་ལུང་གི་བསྟན་པ་དང་།
མདོའི་རྟོགས་པའི་བསྟན་པ་གཉིས། གཙོ་བོ་རྒྱུའི་ཐེག་པའི་གཞི་
ལམ་འབྲས་གསུམ་དང་དེ་གང་རུང་བརྗོད་བྱའི་གཙོ་བོར་བྱེད་་་
པའི་བཀའ་བསྟན་གང་རུང་གིས་བསྡུས་པ་དེ། དེའི་མཚན་ཉིད།
དཔེར་ན། ཤེར་ཕྱིན་གྱི་མདོ་དང༌། མངོན་རྟོགས་རྒྱན་ལྟ་བུའོ། །
དེ་ཡང་རྗེ་བླ་མའི་ཚད་མའི་ལམ་བསྒྲིགས་ཆེན་མོར། ལུང་གི་་་་་
བསྟན་པ་ནི། འབྲེལ་བ་དང་ནི་རྗེས་མཐུན་ཐབས། །སྐྱེས་བུའི་་་
དོན་ནི་རྗོད་བྱེད་ངག །ཡོངས་བརྟགས་དབང་དུ་བྱས་ཡིན་གྱི། །
དེ་ལས་གཞན་པའི་དབང་བྱས་མིན། །ཞེས་གསུངས་པ་ལྟར། །
གྲོལ་བ་དོན་གཉེར་གྱི་འདོད་བྱའི་དོན་དང་། དགོས་པ་དེ་བསྒྲུབ་
ནུས་པའི་རྗེས་མཐུན་གྱི་ཐབས་དམ་པ་དང་། དེ་ཡང་འབྲེལ་་་་་
ཆགས་སུ་སྟོན་པར་བྱེད་པའི་ངག་ཁྱད་པར་གསུམ་ལྡན་ཚད་མའི་
སྒོ་ནས་དཔྱད་པ་གསུམ་གྱིས་ཡོངས་སུ་དག་པ་ཞིག་ཡིན་ལ། ཞེས་
གསུངས་པའི་ཚུལ་ལ་བསམ་པར་བྱའོ། །གཙོ་བོ་རྒྱུའི་ཐེག་པས་་་
བསྡུས་པའི་རྟོགས་པའི་དམ་ཆོས་དེ། གཉིས་པའི་མཚན་ཉིད།
དཔེར་ན། ཤེར་མདོའི་བསྟན་བྱའི་གཙོ་བོར་གྱུར་པའི་ཕར་ཕྱིན་
དྲུག་ལྟ་བུའོ། །
སྔགས་ཀྱི་བསྟན་པའི་མཚན་ཉིད་སོགས་བཤད་པ།
གཙོ་བོ་འབྲས་བུའི་ཐེག་པའི་ལུང་རྟོགས་ཀྱི་དམ་ཆོས་་་་་
གཉིས་པོ་གང་རུང་གིས་བསྡུས་པའི་ཡོན་ཏན་དེ། སྔགས་ཀྱི་་་་་
བསྟན་པའི་མཚན་ཉིད། དེ་ལ་དབྱེ་ན། སྔགས་ཀྱི་ལུང་གི་བསྟན་
པ་དང་། སྔགས་ཀྱི་རྟོགས་པའི་བསྟན་པ་གཉིས། འབྲས་བུ་རྡོ་རྗེ་
༡༢



ཐེག་པའི་གཞི་ལམ་འབྲས་གསུམ་དང་དེ་གང་རུང་བརྗོད་བྱའི་་་
གཙོ་བོར་བྱེད་པའི་བཀའ་བསྟན་གང་རུང་གིས་བསྡུས་པ་དེ། །
དང་པོའི་མཚན་ཉིད། དཔེར་ན། རྒྱུད་སྡེ་བཞི་དང་། དེ་དག་གི་
དགོངས་འགྲེལ་དུ་གྱུར་པའི་བསྟན་བཅོས་ལྟ་བུའོ། །འབྲས་བུ་རྡོ་
རྗེ་ཐེག་པས་བསྡུས་པའི་རྟོགས་པའི་དམ་ཆོས་དེ། གཉིས་པའི་་་་
མཚན་ཉིད། དཔེར་ན། བྱ་རྒྱུད་ཀྱི་བསྟན་བྱའི་གཙོ་བོར་གྱུར་་་་་
པའི་བསླབ་གསུམ་ལྟ་བུའོ། །མདོ་དང་སྔགས་ཀྱི་བསྟན་པ་གཉིས་
མི་འགལ་ཏེ། ལམ་རིམ་ཆེན་མོ་དེ། དེ་གཉིས་ཀ་ཡིན་པའི་ཕྱིར་་་
ཟེར་བ་དང༌། ཡང་ན་འགལ་ཏེ། འགལ་བར་རྒྱུད་སྡེ་སྤྱི་རྣམ་ལས་
གསུངས་པའི་ཕྱིར་ཟེར་བ་ཡོད་དོ། ། །
བསྟན་པ་དེ་སྟོན་པ་པོའི་མཚན་ཉིད་བཤད་པ།
གཉིས་པ་བསྟན་པ་དེ་སྟོན་པ་པོའི་མཚན་ཉིད་བཤད་པ་ནི།
རྒྱུ་བསམ་སྦྱོར་ཕུན་ཚོགས་སྔོན་དུ་སོང་བ་ལ་བརྟེན་ནས་འབྲས་་
བུ་དོན་གཉིས་ཕུན་ཚོགས་མངའ་ཞིང་མདོ་སྔགས་གཉིས་ཀའི་་་་
ཆོས་འཁོར་བསྐོར་བའི་རིགས་སུ་གནས་པའི་སྐྱེས་བུ་མཐར་ཐུག་
དེ༑ དེའི་མཚན་ཉིད། དཔེར་ན། ཤཱཀྱ་ཐུབ་པ་ལྟ་བུའོ། །དེ་ཆོས་
ཅན། ཁྱོད་ལ་སྟོན་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་་་་
ཀྱིས་རྟེན་ཅིང་འབྲེལ་བ་འབྱུང་བ་དངོས་པོའི་དེ་ཁོ་ན་ཉིད་ཇི་ལྟ་
བ་བཞིན་གཟིགས་ནས། གཞན་དག་ཀྱང་ལམ་དེ་ཉིད་ལ་བཀྲི་་་་
བའི་ཆེད་དུ་ཆོས་སྟོན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
ཡང་ན། གདུལ་བྱ་ལ་ཐར་ལམ་ཕྱིན་ཅི་མ་ལོག་པར་སྟོན་པའི་རྒྱུ་
མཚན་གྱིས་དེ་ལྟར་བརྗོད་པའི་ཕྱིར། ཞེས་བྱའོ། ། སྨྲས་པ། །
24



a
བཀའ་བསྟན་དཔེ་རིམ་གངས་སེང་འདམ་སེང་སྟེ། །
མི་འགལ་གཅིག་ཏུ་འཛིན་པ་ཤིན་ཏུ་འཁྲུལ། །
བསྟན་སོགས་ངོ་བོ་ཙམ་ཡང་མི་ཤེས་ཀྱང་། །
བསྟན་ལ་ཞུགས་པར་རློམ་པ་དེ་བས་འཁྲུལ། །
འཁྲུལ་པའི་དབང་གིས་ཚེ་འདིའི་བྱ་བར་ཆགས། །
ཆགས་པས་བདག་གཞན་རིས་བཅད་ཁེངས་སེམས་ཆེ། །
ཆེ་བར་མི་གཟིགས་ཆུང་བས་ཚེ་ལོ་འཁོར། །
འཁོར་བའི་གནས་སུ་འཁོར་ཚེ་སྙིང་རེ་རྗེ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
འཇུག་བྱེད་སྐྱབས་འགྲོའི་ངོ་བོ་བཤད་པ།
གཉིས་པ་འཇུག་བྱེད་སྐྱབས་འགྲོའི་ངོ་བོ་བཤད་པ་ལ་དྲུག
སྐྱབས་འགྲོའི་མཚད་ཉིད། སྐྱབས་སུ་འགྲོ་བའི་ཡུལ། སྐྱབས་སུ་་་
འགྲོ་དགོས་པའི་རྒྱུ་མཚན། ཇི་ལྟར་སྐྱབས་སུ་འགྲོ་བའི་ཚུལ།
སྐྱབས་སུ་སོང་བའི་ཕན་ཡོན། སྐྱབས་སུ་སོང་ནས་སྐྱབས་འགྲོའི་
བསླབ་བྱ་ལ་ཇི་ལྟར་བསླབ་པའི་ཚུལ་བཤད་པའོ། །དང་པོ་ལ་་་་
གཉིས། དངོས་དང་། དབྱེ་བའོ། །
སྐྱབས་འགྲོའི་མཚན་ཉིད་བཤད་པ།
དང་པོ་ནི། པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་་་
མཛད་པའི་དྲིས་ལན་བློ་བཟང་བཞད་པའི་སྒྲ་དབྱངས་ལས།
སྐྱབས་འགྲོའི་ངོ་བོ་ཨི་ཐི་བ། །བདག་ཉིད་ལྷག་པར་འཇིགས་པ་་
དང་། །དཀོན་མཆོག་སྐྱབས་པའི་ནུས་ལྡན་དུ། །ཤེས་ལས་བྱུང་་་
，
25



བའི་སྐྱབས་འགྲོ་ལ། །ཐམས་ཅད་མཁྱེན་པ་ཁྱོད་ཉིད་བཞེད། །
ཅེས་གསུངས་པ་ལྟར། སྐབས་ཐོབ་ཀྱི་རྒྱུ་གཉིས་ཤུགས་དྲག་པོས་
དྲངས་ཤིང་དཀོན་མཆོག་གསུམ་གྱི་ཡོན་ཏན་ཤེས་པ་ཁྱད་པར་་་
ཤེས་པ་ཁས་བླངས་པ་གཞན་དུ་མི་སྨྲ་བ་བཞི་པོ་གང་རུང་གིས་་་
བསྡུས་པའི་སེམས་པ་དང་ཤེས་རབ་གཙོ་འཁོར་ཅི་རིགས་པ་དེ། །
སྐྱབས་འགྲོའི་མཚན་ཉིད་ཡིན་ནོ། །དེའི་མཚན་ཉིད་ཀྱི་ཟུར་དུ་་་
སྐབས་ཐོབ་ཀྱི་ཞེས་སྨོས་པ་ལ་ཆོས་ཅན། དགོས་པ་ཡོད་དེ། །
སྐྱབས་འགྲོ་འདྲེན་བྱེད་ཀྱི་རྒྱུ་ལ་སྐབས་སོ་སོར་མི་འདྲ་བ་ཡོད་་་
པར་ཤེས་པའི་ཆེད་ཡིན་པའི་ཕྱིར། དེ་ལྟར་ཡོད་པ་ཡང་ཡིན་ཏེ། །
འཆད་པར་འགྱུར་རོ། །སྤྱིར་སྐྱབས་འགྲོའི་རྒྱུ་ལ། འཇིགས་སྐྱོབ་་
ཀྱི་སྐྱབས་འགྲོའི་རྒྱུ། ལེགས་སྨོན་གྱི་སྐྱབས་འགྲོའི་རྒྱུ། ངེས་འབྱུང་
གི་སྐྱབས་འགྲོའི་རྒྱུ། ཐེག་པ་ཐུན་མོང་བའི་སྐྱབས་འགྲོའི་རྒྱུ།
ཐེག་ཆེན་ཐུན་མོང་མ་ཡིན་པའི་སྐྱབས་འགྲོའི་རྒྱུ། སྐྱེས་བུ་ཆུང་་་
ངུའི་སྐྱབས་འགྲོའི་རྒྱུ། འབྲིང་གི་སྐྱབས་འགྲོའི་རྒྱུ། ཆེན་པོའི་་་་་
སྐྱབས་འགྲོའི་རྒྱུ། རྒྱུའི་སྐྱབས་འགྲོའི་རྒྱུ། འབྲས་བུའི་སྐྱབས་་་་་
འགྲོའི་རྒྱུ། མདོའི་སྐྱབས་འགྲོའི་རྒྱུ། སྔགས་ཀྱི་སྐྱབས་འགྲོའི་རྒྱུ།
འཇིག་རྟེན་པའི་སྐྱབས་འགྲོའི་རྒྱུ། འཇིག་རྟེན་ལས་འདས་པའི་་
སྐྱབས་འགྲོའི་རྒྱུ། བཤེས་གཉེན། གྲོགས། དམ་པའི་ཆོས་ཉན་པ། །
བསམ་སྒོམ་ལ་བརྩོན་པ། སྡུག་བསྔལ་དང་། ཡོན་ཏན་ལ་དཔྱོད་
པའི་ཤེས་རབ་སོགས་མཐའ་ཡས་མོད། གཙོ་བོ་ནི། ངན་འགྲོའི་་
སྡུག་བསྔལ་ལ་འཇིགས་བློ་དང༌། སྡུག་བསྔལ་དེ་ལས་སྐྱོབ་པའི་་་
ནུས་པ་དཀོན་མཆོག་ལ་ཡོད་པར་ཡིད་ཆེས་པའི་དད་པ། འཁོར་
བའི་སྡུག་བསྔལ་ལ་འཇིགས་བློ་དང་། སྡུག་བསྔལ་དེ་ལས་སྐྱོབ་་་
26



པའི་ནུས་པ་དཀོན་མཆོག་ལ་ཡོད་པར་ཡིད་ཆེས་པའི་དད་པ།
སྲིད་ཞིའི་རྒུད་པ་ལ་འཇིགས་བློ་དང༌། རྒུད་པ་དེ་ལས་སྐྱོབ་པའི་
ནུས་པ་དཀོན་མཆོག་ལ་ཡོད་པར་ཡིད་ཆེས་པའི་དད་པ། སེམས་
ཅན་སྡུག་བསྔལ་གྱིས་མནར་བ་ལ་མི་བཟོད་པའི་སྙིང་རྗེ་དང་།
དེ་ལས་སྐྱོབ་པའི་ནུས་པ་དཀོན་མཆོག་ལ་ཡོད་པར་ཡིད་ཆེས་་་་
པའི་དད་པ། ཐ་མལ་བའི་སྣང་ཞེན་ལ་འཇིགས་བློ་དང་། དེ་ལས་
སྐྱོབ་པའི་ནུས་པ་དཀོན་མཆོག་ལ་ཡོད་པར་ཡིད་ཆེས་པའི་དད་
པ་སོགས་ཡིན་ཏེ། སྤྱོད་འཇུག་དང་། སྤེལ་མར་བསྟོད་པ། རྡོར་
ཕྲེང་ལེའུ་ང་བཞི་པ་རྣམས་ལས། འཇིགས་པ་སྐྱབས་འགྲོའི་རྒྱུའི་
གཙོ་བོ་དང༌། ཁྱད་པར་འཕགས་བསྟོད། ལྷ་ལས་ཕུལ་བྱུང་གི་་་་
བསྟོད་པ། སྐྱབས་འགྲོ་ཡན་ལག་དྲུག་པ་སོགས་ལས། དད་པ་་་་་
དེའི་རྒྱུའི་གཙོ་བོར་གསུངས་པའི་ཕྱིར་རོ། །དེས་ན། འཇིགས་་་་་
དད་གཉིས་ཆོས་ཅན། སྐྱབས་འགྲོའི་རྒྱུའི་གཙོ་བོ་ཡིན་ཏེ། ཁྱོད་
ལ་བརྟེན་ནས་སྐྱབས་འཚོལ་འདོད་འབྱུང་བ་གང་ཞིག ཁྱོད་ཀྱིས་
སྐྱབས་འགྲོའི་དངོས་རྒྱུ་བྱེད་པའི་ཕྱིར། དཔེར་ན། རང་དགྲ་མི་
ཤ་བོས་འཇིགས་པ་དང་། རྒྱལ་པོ་ལ་དེ་ལས་སྐྱོབ་པའི་ནུས་པ་་་་
ཡོད་པར་མཐོང་བ་གཉིས་ནི། རྒྱལ་པོ་ལ་མགོ་འདུན་ཞུ་བའི་རྒྱུའི་
གཙོ་བོ་ཡིན་པ་བཞིན་ནོ། །རྒྱུ་འཇིགས་དད་གཉིས་ཀྱི་དང་པོ་ལ་
དབྱེ་ན། ཉེར་འཚེ་ལ་འཇིགས་པ། ངན་སོང་ལ་འཇིགས་པ།
མངོན་མཐོའི་ཐབས་མ་ཡིན་པ་ལ་འཇིགས་པ། འཇིག་ལྟ་ལ་་་་་
འཇིགས་པ། ཐེག་དམན་ལ་འཇིགས་པ་སྟེ་ལྔ། དེ་འདྲའི་དད་པ་
ལ་དབྱེ་ན། ཉེར་འཚེ་ལས་སྐྱོབ་པའི་ཡིད་ཆེས་ཀྱི་དད་པ། ངན་་་
སོང་ལས་སྐྱོབ་པའི་ཡིད་ཆེས་ཀྱི་དད་པ། ཐབས་མ་ཡིན་པ་ལས་་
，
27



སྐྱོབ་པའི་དེ། འཇིག་ལྟ་ལས་སྐྱོབ་པའི་དེ། ཐེག་དམན་ལས་སྐྱོབ་
པའི་དེ་སྟེ་ལྔའོ། །བསྡུ་ན། དང་པོ་གསུམ་སྐྱེས་བུ་ཆུང་ངུའི་སྐྱབས་
འགྲོའི་རྒྱུ་དང༌། དེ་ནས་གཅིག་སྐྱེས་བུ་འབྲིང་གི་སྐྱབས་འགྲོའི་རྒྱུ་
དང་། དེ་ནས་གཅིག་སྐྱེས་བུ་ཆེན་པོའི་སྐྱབས་འགྲོའི་རྒྱུ་ཡིན་ནོ། །
དེས་ན། སྐྱེས་བུ་ཆུང་ངུའི་སྐབས་འདིར། ནམ་འཆི་ལ་ངེས་པ་་་་
མེད་པ། ཤི་ནས་གར་སྐྱེ་རང་དབང་མེད་པ། ལས་ཀྱི་གཞན་་་་་
དབང་ཅན་ཡིན་པ། ལས་ཀྱང་དཀར་པོའི་ལས་བསགས་པ་ཉུང་
བ༑ ནག་པོའི་ལས་བསགས་པ་མང་བས་ངན་སོང་དུ་ལྷུང་ངེས་
པ༑ དེར་ལྷུང་ན་གནས་དང་། སྡུག་བསྔལ། ཚེ་ཚད་གང་གིས་་
ཀྱང་བཟོད་གླགས་མེད་ཚུལ་བསམས་ནས་འཇིགས་སྐྲག་བསྐྱེད་
པ་དང་། མཆོག་གསུམ་ལ་དེ་ལས་སྐྱོབ་པའི་སྐྱབས་སུ་འོས་པའི་
རྒྱུ་མཚན་བཞི་བསམས་ནས་དད་པ་བསྐྱེད་པ་གཉིས་ནི། སྐྱབས་
འགྲོའི་རྒྱུའི་གཙོ་བོར་འཛིན་དགོས་པ་ཡིན་ནོ། །སྐྱབས་འགྲོའི་་་
མཚན་ཉིད་ཀྱི་ཟུར་དུ་ཅི་རིགས་པ་ཞེས་སྨོས་པ་ལ་ཆོས་ཅན། །
དགོས་པ་ཡོད་དེ། སྐྱབས་འགྲོ་ལ་མཆོག་གསུམ་ལ་སྐྱབས་གནས་
ཡང་དག་ཏུ་ཡིད་ཆེས་པའི་དད་པ་དང་མཚུངས་ལྡན་གྱི་སེམས་་
གཙོ་འཁོར་རྣམས་དང་། དེས་ཀུན་ནས་བསླངས་བའི་ལུས་ངག་
གི་རྣམ་པར་རིག་བྱེད་པའི་གཟུགས་སོགས་ཅི་རིགས་ཡོད་པས་་་
སེམས་པ་དང་ཤེས་རབ་གཙོ་འཁོར་ཞེས་པའི་འཁོར་ནི་སེམས་་་
བྱུང་ཁོ་ན་ལ་གོ་མི་དགོས་སོ། །ཞེས་ཤེས་པའི་ཆེད་དུ་ཡིན་པའི་་་
ཕྱིར། དེ་ལྟར་ཡོད་པ་ཡང་། མཚོ་ཊཱིཀ་དང༌། མདོ་སྡེ་རྒྱན་གྱི་་་་
འགྲེལ་བ་དང་། རྒྱལ་མཆོག་གི་དབང་ཊཱིཀ་ཆེན་མོ་སོགས་སུ་་་་་
གཟིགས་ན་གསལ་ཏོ། །ཁོ་ན་རེ། མི་འཐད་དེ། སྐྱབས་འགྲོ་ལ་་་



ཁས་ལེན་ཁོ་ནས་ཁྱབ་བའི་ཕྱིར་ཏེ། དེའི་ངོ་བོ་འཇོག་སྐབས།
རྒྱུད་བླ་དར་ཊཱིཀ་ལས། སྡུག་བསྔལ་དང་སྒྲིབ་པའི་འཇིགས་པ་་་་
ཆེན་པོ་ལས་ཐར་པའི་རྟེན་དང་དཔུང་གཉེན་དུ་ཡིད་ཀྱིས་དམ་་
བཅའ་ཞིང་ངག་གིས་ཀྱང་དེ་ལྟར་ཁས་ལེན་པའོ། །ཞེས་གསུངས་
པའི་ཕྱིར་ཟེར་ན། མ་ཁྱབ་སྟེ། དེ་ནི་རྒྱུ་གཉིས་ཀྱིས་དྲངས་ནས་་་
སྐྱབས་གསུམ་ལ་སྐྱབས་སྟོན་པ་སོགས་སུ་དམ་བཅའ་བ་དང་།
འཇིགས་པ་འདི་དང་འདི་ལས་སྐྱོབ་པ་ཁྱོད་མཁྱེན་སྙམ་པ་དང༌། །
འཇིགས་པ་འདི་ལས་སྐྱོབ་པའི་དཔུང་གཉེན་མཛོད་སྙམ་པ་དང་།
ད་ཁྱོད་ཀྱི་སྐྱབས་འོག་ཏུ་འཛུལ་བ་ཡིན་སྙམ་པ་དང་། ཁྱོད་ཁོ་ན་
ལས་ཕྱི་རོལ་པའི་སྟོན་པ་སོགས་ནམ་ཡང་སྐྱབས་སུ་མི་འཛིན་་་་་
སྙམ་དུ་དམ་བཅའ་བ་སོགས་ཁས་ལེན་གཙོ་ཆེ་བ་ལ་དགོངས་ཀྱི།
སྐྱབས་འགྲོ་ལ་དེས་ཁྱབ་བར་སྟོན་པ་མ་ཡིན་བའི་ཕྱིར་ཏེ། བསྡུ་་
བ་དང་། ལམ་རིམ་ལས་གསུངས་པའི་སྐྱབས་སུ་སོང་བའི་ཚུལ་་་
བཞི་བོ་རེ་རེ་ནས་སྐྱབས་འགྲོ་ཡིན་པའི་ཕྱིར་རོ། །
སྐྱབས་འགྲོའི་དབྱེ་བ་བཤད་པ།
གཉིས་པ་སྐྱབས་འགྲོ་ལ་དབྱེ་ན། སྔར་རྒྱུའི་སྐབས་སུ་་་་་
བཤད་པ་ལྟར་མང་མོད། མདོར་ན། རྒྱུའི་སྐྱབས་འགྲོ་དང་།
འབྲས་བུའི་སྐྱབས་འགྲོ་གཉིས་སོ། །རྒྱུ་འཇིགས་དད་གཉིས་ཀྱིས་
དྲངས་ཤིང་མཆོག་གསུམ་རིན་པོ་ཆེ་རང་ཉིད་གང་ལ་སྐྲག་པའི་་
འཇིགས་པ་དེ་ལས་སྐྱོབ་པའི་དཔུང་གཉེན་དུ་འཛིན་པའི་ཆ་ནས་
བཞག་པའི་སྐྱབས་འགྲོ་དེ། དེའི་མཚན་ཉིད། དེ་ལ་དབྱེ་ན།
ཐེག་ཆེན་གྱི་རྒྱུའི་སྐྱབས་འགྲོ་དང༌། ཐེག་དམན་གྱི་རྒྱུའི་སྐྱབས་་་
29



འགྲོ་གཉིས། རྒྱུའི་སྐྱབས་འགྲོ་གང་ཞིག སེམས་ཅན་ཐམས་ཅད་
ཉོན་ཤེས་ཀྱི་སྒྲིབ་པའི་འཇིགས་པ་ལས་སྐྱོབ་པའི་ཕྱིར་དུ་མཆོག་་
གསུམ་ལ་སྙིང་ཐག་པ་ནས་རེ་ལྟོས་བཅས་པའི་ཆ་ནས་བཞག་་་་་
པའི་སྐྱབས་འགྲོ་དེ། དེའི་མཚན་ཉིད། དཔེར་ན། བྱང་སེམས་་་
ཚོགས་ལམ་པའི་རྒྱུད་ཀྱི་སྐྱབས་འགྲོ་ལྟ་བུ། ཡང་ན། རྒྱུའི་སྐྱབས་
འགྲོ་གང་ཞིག་ཁྱད་ཆོས་བཞི་ལྡན་གྱི་སྐྱབས་འགྲོ་དེ། དེའི་མཚན་
ཉིད། ཁྱད་ཆོས་བཞི་ནི། མདོ་སྡེ་རྒྱན་ལས། ཀུན་ཏུ་འགྲོ་དང་་་
ཁས་ལེན་རྟོགས་དང་ཟིལ་གནོན་པར། །དབྱེ་བའི་རང་བཞིན་་་་
དོན་རྣམས་བཞི་ཡི་ཁྱད་པར་གྱིས། །ཐེག་པ་མཆོག་ཕྱིར་དཀོན་་་
མཆོག་སྐྱབས་རབ་སོང་བ་གང་། །དེ་ནི་སྐྱབས་སུ་སོང་བ་རྣམས་
ཀྱི་མཆོག་ཅེས་བྱ། །ཞེས་མདོར་བསྟན་ནས། གང་ཞིག་སེམས་་་་
ཅན་ཐམས་ཅད་བསྒྲལ་བར་ཞུགས་པ་དང༌། །ཞེས་སོགས་ཀྱིས་་་
རྒྱས་པར་བཤད་པ་ལྟར། ཀུན་ཏུ་འགྲོ་བའི་ཁྱད་པར། ཁས་ལེན་
བའི་ཁྱད་པར། རྟོགས་པའི་ཁྱད་པར། ཟིལ་གྱིས་གནོན་པའི་ཁྱད་
པར་རྣམས་སོ། །དེ་ཡང་། ཐེག་ཆེན་གྱི་སྐྱབས་འགྲོ་ཆོས་ཅན།
ཁྱེད་ལ་ཀུན་ཏུ་འགྲོ་བའི་ཁྱད་པར་དང་ལྡན་ཏེ། སེམས་ཅན་གྱི་་
དོན་ལ་ཞུགས་པས་སེམས་ཅན་ཀུན་འགྲོ། ཐེག་པ་ཐམས་ཅད་ལ་
མཁས་པས་ཐེག་པ་ཀུན་འགྲོ། བདག་མེད་རྟོགས་པས་ཡེ་ཤེས་་་
ཀུན་འགྲོ། སྲིད་ཞིའི་མཐའ་ལ་མི་གནས་པས་མྱང་འདས་ཀུན་་་་
འགྲོ་སྟེ། ཀུན་འགྲོའི་ཁྱད་པར་བཞི་དང་ལྡན་པའི་ཕྱིར། དེ་ཆོས་
ཅན། ཁྱོད་ལ་ཁས་ལེན་པའི་ཁྱད་པར་དང་ལྡན་ཏེ། དང་པོར་་་་་
བསམ་པ་སེམས་བསྐྱེད་དང་། བར་དུ་དེ་དང་མཐུན་པར་སྦྱོར་བ་
སྒོམ་པ་དང་། མཐར་ཇི་ལྟར་སྒོམ་པ་ལྟར་སངས་རྒྱས་ཀྱི་ཡོན་་་་



ཏན་ཐམས་ཅད་བརྙེས་པ་སྟེ། ཁས་ལེན་པའི་ཁྱད་པར་གསུམ་་་་
དང་ལྡན་པའི་ཕྱིར། དེ་ཆོས་ཅན། ཁྱོད་ལ་རྟོགས་པའི་ཁྱད་པར་
དང་ལྡན་ཏེ། སེམས་བསྐྱེད་ནས་སངས་རྒྱས་ཀྱི་བར་གྱི་རྟོགས་་་་
པའི་ཡོན་ཏན་ཇི་ལྟ་བ་བཞིན་རིམ་གྱིས་མངོན་དུ་གྱུར་པ་དང་་་
ལྡན་པའི་ཕྱིར། དེ་ཆོས་ཅན། ཁྱོད་ལ་ཟིལ་གྱིས་གནོན་པའི་ཁྱད་
པར་དང་ལྡན་ཏེ། སེམས་བསྐྱེད་པ་ནས་སངས་རྒྱས་ཀྱི་བར་་་་་
སྐབས་ཀུན་ཏུ་ཉན་རང་གི་སྐྱབས་འགྲོ་ཟིལ་གྱིས་མནོད་པའི་ཁྱད་
པར་དང་ལྡན་པའི་ཕྱིར། ཞེས་སྦྱོར་ངག་གི་ལམ་ནས་ངེས་པར་་་
བྱའོ། །འདི་སྐོར་ལ་སྤྲོ་བྱ་ཤིན་ཏུ་མང་ཡང་དེ་ཙམ་མོ། །རྒྱུའི་་་་་
སྐྱབས་འགྲོ་གང་ཞིག གཙོ་བོ་རང་ཁོ་ན་འཁོར་བའི་སྡུག་བསྔལ་
ལས་སྐྱོབ་ཕྱིར་དུ་མཆོག་གསུམ་ལ་སྙིང་ཐག་པ་ནས་རེ་ལྟོས་་་་་་་
བཅས་པའི་ཆ་ནས་བཞག་པའི་སྐྱབས་འགྲོ་དེ། ཐེག་དམན་གྱི་་་་
རྒྱུའི་སྐྱབས་འགྲོའི་མཚན་ཉིད། དཔེར་ན། ཉན་ཐོས་ཚོགས་ལམ་
པའི་རྒྱུད་ཀྱི་རྒྱུའི་སྐྱབས་འགྲོ་ལྟ་བུའོ། །རྒྱུ་འཇིགས་དད་གཉིས་
ཀྱིས་དྲངས་ཤིང་རང་གི་འཐོབ་བྱའི་དཀོན་མཆོག་རང་རྒྱུད་ལ་་་
གྲུབ་པའི་སྒོ་ནས་འཇིགས་པ་ལས་སྐྱོབ་པའི་དཔུང་གཉེན་དུ་་་་་
འཛིན་པའི་ཆ་ནས་བཞག་པའི་སྐྱབས་འགྲོ་དེ། འབྲས་བུའི་་་་་
སྐྱབས་འགྲོའི་མཚན་ཉིད། དེ་ལ་དབྱེ་ན། ཐེག་ཆེན་གྱི་དེ་དང༌།
ཐེག་དམན་གྱི་དེ་གཉིས། འབྲས་བུའི་སྐྱབས་འགྲོ་གང་ཞིག་ཀུན་
འགྲོའི་ཁྱད་པར་སོགས་ཁྱད་པར་བཞི་ལྡན་དང་ལྡན་པའི་ཆ་ནས་
བཞག་པའི་སྐྱབས་འགྲོ་དེ། དང་པོའི་མཚན་ཉིད། དེ་གང་ཞིག་་་
ཁྱད་པར་དེ་བཞི་གང་རུང་གང་དང་ཡང་མི་ལྡན་པའི་ཆ་ནས་་་་
བཞག་པའི་སྐྱབས་འགྲོ་དེ། གཉིས་པའི་མཚན་ཉིད་ཡིན་ནོ། །
31



གཉིས་པ་སྐྱབས་སུ་འགྲོ་བའི་ཡུལ་བཤད་པ་ལ་བཞི། སྐྱབས་སུ་་་
འགྲོ་བའི་ཡུལ་ངོས་གཟུང་བ། བཟུང་བ་སོ་སོའི་མཚན་ཉིད་་་་
བཤད་པ། གནས་སྐབས་དང་མཐར་ཐུག་གི་སྐྱབས་ཀྱི་ཁྱད་པར་
བཤད་པ། གསུང་རབ་སྤྱི་ལས་སྐྱབས་གསུམ་རྣམ་པར་བཞག་་་་་
པའི་དགོས་པ་བཤད་པའོ། །
1
，
སྐྱབས་སུ་འགྲོ་བའི་ཡུལ་བཤད་པ། །
དང་པོ་ནི། སྤྱིར་སྐྱབས་སུ་འགྲོ་བའི་ཡུལ་ལ། སངས་རྒྱས་
ཀྱི་སྐུ་གཟུགས་དང་། དེའི་གསུང་རབ། སོ་སྐྱེའི་དགེ་འདུན་དང༌།
ནང་པའི་བསྟན་བཅོས་རྣམ་དག་སོགས་མཐའ་ཡས་མོད། གཙོ་་
བོར་གྱུར་པ་ནི། སློབ་དཔོན་ཕྱོགས་ཀྱི་གླང་པོས་མཛད་པའི་སྤེལ་
མར་བསྟོད་པ་ལས། གཏིང་མཐའ་མེད་པའི་འཁོར་བ་ནི། །རྒྱུ་་་་
མཚོའི་ནང་ན་རྣམ་པར་གནས། །འདོད་ཆགས་ལ་སོགས་མི་་་་་
བཟད་པའི། །ཆུ་སྲིན་གྱིས་ནི་ལུས་ཟོས་པས། །དེ་རིང་གང་ལ་་་་
སྐྱབས་སུ་མཆི། །ཞེས་དྲི་བའི་ཚུལ་གྱིས་གསུངས་པ་ལ། ལན་དུ་་་
སློབ་དཔོན་དཔའ་བོས་མཛད་པའི་བསྟོད་པ་བརྒྱ་ལྔ་བཅུ་པ་ལས།
གང་ཞིག་ལ་ནི་ཉེས་པ་ཀུན། །གཏན་ནས་ཡོང་ཡེ་མི་མངའ་ཞིང་།།
གང་ལ་རྣམ་པ་ཐམས་ཅད་དུ། །ཡོན་ཏན་ཐམས་ཅད་གནས་གྱུར་
པ༑ །གལ་ཏེ་སེམས་ཤིག་ཡོད་ན་ནི། །དེ་ཉིད་ལ་ནི་སྐྱབས་འགྲོ་་
ཞིང༌། །དེ་བསྟོད་དེ་ལ་བཀུར་བ་དང་། །དེ་ཡི་བསྟན་ལ་གནས་
པའི་རིགས། །ཞེས་སྐྱབས་དང་སྐྱབས་མ་ཡིན་པར་རྣམ་པར་་་་་
འབྱེད་པའི་སེམས་ཤིག་ཡོད་ན་ནི། སླུ་བ་མེད་པའི་སྐྱབས་གནས་
མཐར་ཐུག་སངས་རྒྱས་བཅོམ་ལྡན་འདས་དང་། དེས་བསྟན་་་་་་
32



པའི་ཆོས། དེ་སྒྲུབ་པའི་དགེ་འདུན་རྣམས་ལ་སྐྱབས་སུ་འགྲོ་་་་
དགོས་པར་གསུངས་ཤིང་། ཟླ་བའི་སྐྱབས་འགྲོ་བདུན་ཅུ་པ་ལས་
ཀྱང་། སངས་རྒྱས་ཆོས་དང་དགེ་འདུན་ནི། །ཐར་བ་འདོད་པ་་་
རྣམས་ཀྱི་སྐྱབས། །ཞེས་གསུངས་པ་ལྟར་དཀོན་མཆོག་གསུམ་ཁོ་
ནའོ། །ཁོ་ན་རེ། འོ་ན། བླ་མ་ལ་སྐྱབས་སུ་མཆིའོ། །ཞེས་སོགས་་
སྐྱབས་འགྲོ་བཞི་སྐོར་འདོན་དུས་བཞི་འདུག་པ་ཅི་ཞེ་ན། དེ་ནི་་
རང་ལ་ཆོས་འབྲེལ་ཡོད་པའི་བླ་མ་རྣམས་ནི་མཆོག་གསུམ་འདུས་
པའི་བདག་ཉིད་ཅན་ཡིན་པ་དང་། ཚེ་འདིར་རང་ལ་དངོས་སུ་་
བཀའ་དྲིན་ཆེ་བ་ནི། འཚམ་པའི་རྣམ་པར་ཤར་བའི་བླ་མ་དེ་་་་
དག་ཡིན་པས། དེ་དམིགས་ཀྱིས་བཀར་ནས་སྐྱབས་འགྲོ་བྱ་བ་་་་
ཡིན་ཞིང་། དེ་སངས་རྒྱས་ཀྱི་གྲས་ཀྱང་ཡིན་པས་འགལ་བ་སྤུ་་་་
ཙམ་ཡང་མེད་དོ། །དེས་ན་རང་ལ་ཆོས་འབྲེལ་དངོས་ཐོབ་ཀྱི་་་་
དགེ་བའི་བཤེས་གཉེན་རྣམས། རང་གི་རྩ་བའི་བླ་མ་དངོས་ཡིན་
པར་མདོ་རྒྱུད་དུ་མ་ནས་གསུངས་པ་དོན་ལ་གནས་པས། བླ་མ་
ཞེས་པ་མགོ་ལ་གསེར་ཞུ་གྱོན་མཁན་དང༌། ཁྲི་ལ་འགྱིང་མཁན། །
འགག་སེར་གྱོན་མཁན། རྟ་སྐེ་ལ་དོམ་དོམ་ཡོད་མཁན་ཞིག་་་་
དགོས་པ་གཏན་མིན་ཏེ། དེའི་ཁྲོད་ན་མིང་དོན་མཐུན་པའི་བླ་མ་
ཡིན་མིན་སྣ་ཚོགས་ཤིག་ཡོད་བའི་ཕྱིར། དེར་ཐལ། བླ་མའི་སྐད་
དོད་གུ་རུ་ཞེས་པའི་དོན་ནི། ཐུགས་རྒྱུད་ཡོན་ཏན་གྱིས་ལྕི་བ་སྟེ། །
རང་ལ་བལྟས་པས་ཆོས་ཀྱི་ཡོན་ཏན་སྣ་སྒོར་མོ་ནས་མཐོན་པོ་་་་
ཞིག་ཡིན་དགོས་པའི་ཕྱིར། དེང་སང་འདི་འདྲའི་ཚུལ་ལ་རྨོངས་
པའི་རིག་གནས་པ་མང་སྟེ། བདག་ལ་འདྲི་ཀྱང་མྱོང་ངོ་། །ཐར་་
པའི་གོ་འཕང་སྒྲུབ་པ་ལ་དེ་གསུམ་ངེས་པར་ཚང་ཡང་དགོས་ཏེ།
33



དཔེ་ཆོས་འགྲེལ་པར། རྒྱ་གར་དུ་འགྲོ་བ་ལ་རང་དང་འདྲ་བའི་་
མི་གསུམ་དགོས་ཟེར་བ་ལྟར། འོ་སྐོལ་ཐར་པའི་བྱང་ཆུབ་འཚོལ་
བ་ལ་སྟོན་པ་སངས་རྒྱས་བརྟེན་དགོས། ལམ་བསྟན་པའི་ཆོས་ལ་
བརྟེན་དགོས། དེ་སྒྲུབ་པའི་གྲོགས་དགེ་འདུན་ལ་བརྟེན་དགོས། །
ཞེས་གསུངས་ཤིང་། དཔེར་ན། ནད་དྲག་པོ་གསོ་བ་ལ་སྨན་པ་་་
དང་སྨན། ནད་གཡོག་གསུམ་གང་རུང་རེ་ཡོད་བས་མི་ཆོག་པར་
གསུམ་ག་ཚང་དགོས་པ་ལྟར། ཉོན་མོངས་པའི་ནད་ཞི་བའི་ཐར་
པའི་གོ་འཕང་འཐོབ་པ་ལ་ཡང་། གོ་འཕང་དེ་ཐོབ་བྱེད་ཀྱི་་་་་
ཐབས་སྟོན་པ་པོ་སངས་རྒྱས་ཏེ་སྨན་པ་ལྟ་བུ་དང་། དེ་ཐོབ་བྱེད་
ཀྱི་ཐབས་དངོས་དམ་པའི་ཆོས་ཏེ་སྨན་ལྟ་བུ་དང་། དེ་སྒྲུབ་པའི་
གྲོགས་དགེ་འདུན་ཏེ་ནད་གཡོག་ལྟ་བུ་དང་གསུམ་པོ་ངེས་པར་་
དུ་ཚང་དགོས་པ་ཡིན་པའི་ཕྱིར་རོ། །
སྐྱབས་སུ་འགྲོ་བའི་ཡུལ་ངོས་གཟུང་བ། །
དེ་ལྟར་སྐྱབས་སུ་འགྲོ་བའི་ཡུལ་བཤད་པ་ལ་ཆོས་ཅན།
དགོས་པ་ཡོད་དེ། སྐྱབས་ལེགས་པར་ཤེས་པའི་ཆེད་ཡིན་པའི་་་་
ཕྱིར། དེར་ཐལ། སྐྱབས་སུ་འགྲོ་བའི་ཡུལ་མ་ཤེས་ན་སྐྱབས་མི་་་་
ཤེས་པའི་ཕྱིར་རོ། །གཉིས་པ་ལ་གསུམ། སངས་རྒྱས་དཀོན་་་་་
མཆོག་གི་མཚན་ཉིད་བཤད་པ། ཆོས་དཀོན་མཆོག་གི་མཚན་་་་
ཉིད་བཤད་པ། དགེ་འདུན་དཀོན་མཆོག་གི་མཚན་ཉིད་བཤད་་
པའོ། །དང་པོ་ལ་གསུམ། དངོས་དང༌། དབྱེ་བ། སངས་རྒྱས་་་་་
བཅོམ་ལྡན་འདས་མཐར་ཐུག་གི་སྐྱབས་གནས་དངོས་སུ་འོས་་་་
པའི་རྒྱུ་མཚན་ནོ། །
，
34



བཟུང་བ་སོ་སོའི་མཚན་ཉིད་བཤད་པ།
དང་པོ་ནི། དོན་གཉིས་མཐར་ཕྱིན་པའི་སྐྱབས་གནས་་་་་
མཐར་ཐུག་དེ། དེའི་མཚན་ཉིད། ཡང་ན། འདུས་མ་བྱས་སོགས་
ཡོན་ཏན་བརྒྱད་དང་ལྡན་པའི་སྐྱབས་གནས་མཐར་ཐུག་དེ། །
དེའི་མཚན་ཉིད། དཔེར་ན། བདག་ཅག་གི་སྟོན་པ་ལྟ་བུ་ཡིན་ནོ།།
དེས་ན། གསེར་སྐུ་མཆོད་གྲལ་དུ་བཤམས་པ་ལྟ་བུའམ། མི་་་་་
མངོན་ནམ་མཁའི་དབྱིངས་སུ་བཞུགས་ཡོད་ཟེར་བ་ལྟ་བུས་གར་
ཡང་མི་ཕྱིན་ཅིང་། སྐུ་མཚན་དཔེས་སྤྲས་པ་ཙམ་ཞིག་ཤར་བས་་
ཀྱང་། སྐྱབས་སུ་འགྲོ་བའི་ཡུལ་གྱི་སངས་རྒྱས་ངོས་ཟིན་པ་མིན་་
པས། དེ་ངོས་ཟིན་པ་ལ་དེའི་མཚན་ཉིད་ལེགས་པར་ཤེས་པ་གལ་
ཆེ་བས་ཡོན་ཏན་བརྒྱད་ནི། རྒྱུད་བླ་མར། འདུས་མ་བྱས་ཤིང་་་
ལྷུན་གྱིས་གྲུབ། །ཅེས་སོགས་ཤོ་ལོ་ཀ་གཅིག་གིས་མདོར་བསྟན་་་
ནས། ཐོག་མ་དབུས་མཐའ་མེད་པ་ཡི། །ཞེས་སོགས་ཀྱིས་རྒྱས་་་་
པར་བཤད་པ་ལྟར། འདུས་མ་བྱས་པ་རང་བཞིན་རྣམ་དག་གི་་་
ཡོན་ཏན། ལྷུན་གྱིས་གྲུབ་པ་གློ་བུར་རྣམ་དག་གི་ཡོན་ཏན། ཡོན་
ཏན་དེ་གཉིས་སྒྲ་རྟོག་གིས་རྟོགས་ཚུལ་རྫོགས་པའི་ཚུལ་གྱིས་་་་་
རྟོགས་མི་ནུས་པའི་ཡོན་ཏན། ཇི་ལྟ་ཇི་སྙེད་མཁྱེན་པའི་ཡོན་ཏན།
གདུལ་བྱ་ལ་བརྩེ་བའི་ཡོན་ཏན། གདུལ་བྱའི་ཉེས་སྐྱོན་སེལ་ནུས་
པའི་ཡོན་ཏན། རང་དོན་གྱི་ཡོན་ཏན། གཞན་དོན་གྱི་ཡོན་ཏན་
རྣམས་སུ་ཡོད་པའི་ཕྱིར། གོ་སླ་བར་བྱས་ན། སངས་རྒྱས་བཅོམ་
ལྡན་འདས་ཆོས་ཅན། འདུས་མ་བྱས་པ་རང་བཞིན་རྣམ་དག་གི་
ཡོན་ཏན་དང་ལྡན་ཏེ། ཆོས་སྐུས་བསྡུས་པའི་རང་བཞིན་གྱིས་་་
，



-
，
རྣམ་པར་དག་པ་བདེན་འཛིན་གྱི་སྤྲོས་པའི་མཐའ་ཐམས་ཅད་་་
དང་བྲལ་བའི་སྟོང་ཉིད་དང་ལྡན་པའི་ཕྱིར། དེར་ཐལ། རྣམ་་་་
མཁྱེན་བདེན་སྟོང་དང་ལྡན་པའི་ཕྱིར། དེ་འདྲའི་སྟོང་ཉིད་ཆོས་
ཅན། ཁྱོད་ལ་འདུས་མ་བྱས་པའི་ཡོན་ཏན་ཞེས་བརྗོད་པའི་རྒྱུ་་་
མཚན་ཡོད་དེ། ཁྱོད་ཡོན་ཏན་གང་ཞིག ཐོག་མར་སྐྱེ་བ་དང་།
བར་དུ་གནས་པ་དང་། མཐར་འཇིག་པ་མེད་པའི་རང་བཞིན་་་
ཅན་ཡིན་པའི་ཕྱིར། དང་པོ་གྲུབ་སྟེ། སྤྱད་ན་བདེ་བ་འབྱུང་རུང་
གི་རིགས་སུ་གནས་པ་ཡིན་པའི་ཕྱིར། མདོར་ན། འདུས་མ་བྱས་
ལ༑ གཏན་མེད་དང་། དགག་བྱ་ཕལ་བས་སྟོང་པ་དང༌། སྟོང་
རྐྱང་སོགས་སྣ་ཚོགས་ཡོད་ཀྱང་། འདིར་སངས་རྒྱས་སའི་རང་་་
བཞིན་རྣམ་དག་གི་ཆ་ཟག་མེད་ཀྱི་སྦྱིན་པ་ནས་ཟག་མེད་ཀྱི་་་་་
མཚན་དཔེའི་བར། རྣམ་པ་ཀུན་གྱི་མཆོག་དང་ལྡན་པ་ཞིག་ལ་བྱ་
དགོས་སོ། །ཡང་། སངས་རྒྱས་བཅོམ་ལྡན་འདས་ཆོས་ཅན། །
ཁྱོད་ལ་ལྷུན་གྱིས་གྲུབ་པ་གློ་བུར་རྣམ་དག་གི་ཡོན་ཏན་དང་ལྡན་
ཏེ༑ འབད་རྩོལ་དང་གཟུང་འཛིན་གྱི་སྤྲོས་པ་དང་བདེན་འཛིན་
གྱི་རྣམ་པར་རྟོག་པ་བག་ཆགས་དང་བཅས་པ་ཉེ་བར་ཞི་ནས་་་་
ཆོས་ཀྱི་སྐུ་ཡང་དག་པའི་མཐའམ་རྣམ་མཁྱེན་བདེན་སྟོང་མངོན་
དུ་བྱས་པའི་མཐུས་གཞན་དོན་ལ་འབད་མེད་ལྷུན་གྲུབ་ཏུ་འཇུག་
པའི་ཡོན་ཏན་དང་ལྡན་པའི་ཕྱིར། འོ་ན། གློ་བུར་གྱི་དྲི་མ་ཕྲ་མོ་
ཚུན་ཆད་གཏན་ཟད་དུ་སྤངས་པ་རང་དོན་ཆོས་སྐུ་དང་། གཞན་
དོན་འབད་མེད་ལྷུན་གྲུབ་ཏུ་བྱེད་པ་གཞན་དོན་གཟུགས་སྐུས་་་
བསྡུས་པ་མ་ཡིན་ནམ། ཅིའི་ཕྱིར། འདིར་ཅིག་ཅར་དུ་བཤད་ཅེ་
ན༑ སྐྱོན་མེད་དེ། འདིར་དེ་ལྟར་བཤད་པ་ལ་དགོས་པ་ཡོད་་་་
36



བའི་ཕྱིར་ཏེ། འདི་ལྟར། སངས་རྒྱས་ཀྱི་གློ་བུར་རྣམ་དག་གི་་་་་
སྐབས་སུ་ལྷུན་གྱིས་གྲུབ་པ་བཤད་པ་ལ་ཆོས་ཅན། དགོས་པ་ཡོད་
དེ༑ གློ་བུར་གྱི་དྲི་མ་ཕྲ་མོ་ཚུན་ཆད་གཏན་ཟད་དུ་སྤངས་པ། །
གཞན་དོན་འབད་མེད་དུ་ལྷུན་གྱིས་འགྲུབ་བྱེད་ཡིན་པར་ཤེས་་་
པའི་ཆེད་དུ་ཡིན་པའི་ཕྱིར་རོ། །གློ་བུར་རྣམ་དག་གི་ཆ་ལ་ལྷུན་
གྲུབ་གསུངས་པ་ལ་ཆོས་ཅན། རྒྱུ་མཚན་ཡང་དག་ཡོད་དེ། ཕྲིན་
ལས་ལྷུན་གྲུབ་མི་འབྱུང་བའི་རྩ་བ། ལུས་ངག་གི་ལས་མངོན་པར་
འདུ་བྱེད་པའི་ཀུན་སློང་གི་རྩོལ་བ་ཕྲ་མོ་ཟག་མེད་ཀྱི་ལས་ཡིན་ལ།
དེ་སྤངས་པས་གཞན་དོན་ལྷུན་གྲུབ་ཏུ་འཇུག་པ་གཙོ་བོ་འདི་ལ་
ཐུག་པས་འབྲས་མིང་རྒྱུ་ལ་བཏགས་པ་ཡིན་པའི་ཕྱིར་རོ། །སངས་
རྒྱས་བཅོམ་ལྡན་འདས་ཆོས་ཅན། ཁྱོད་ལ་ཡོན་ཏན་དེ་གཉིས་སྒྲ་
རྟོག་གིས་རྟོགས་ཚུལ་རྫོགས་པའི་ཚུལ་གྱིས་རྟོགས་མི་ནུས་པའི་་་
ཡོན་ཏན་དང་ལྡན་ཏེ། རྣམ་མཁྱེན་བདེན་སྟོང་ངམ་དག་པ་་་་་
གཉིས་ལྡན་གྱི་དབྱིངས་དེ་ཉིད། སངས་རྒྱས་རང་གི་ཇི་ལྟ་བ་་་་་
རྟོགས་པའི་རྣམ་མཁྱེན་གྱིས་གཟིགས་ཚུལ་ལྟར་རྗོད་བྱེད་ཀྱི་སྒྲ་་་
དང་། འདོགས་བྱེད་ཀྱི་རྟོག་པ་གཞན་གྱི་རྐྱེན་གྱིས་ཡུལ་དུ་བྱེད་་
མི་ནུས་པའི་ཕྱིར་ཏེ། རྟོག་པས་དོན་སྤྱི་དང་མ་འདྲེས་པར་རྟོགས་
པ་མེད་པའི་ཕྱིར། དེ་ཡང་ཇི་ལྟ་བ་མཁྱེན་པའི་ཡེ་ཤེས་དེས། ཇི་་
སྙེད་པ་མཁྱེན་མོད་ཀྱང་། འདིར་དེའི་ལྡོག་ཆ་ནས་མི་འཇོག་གི་
ཇི་ལྟ་བ་ལ་གཉིས་སྣང་ནུབ་པའི་ལྡོག་ཆ་ནས་འཇོག་གོ །སངས་་
རྒྱས་བཅོམ་ལྡན་འདས་ཆོས་ཅན། ཁྱོད་ལ་ཇི་ལྟ་ཇི་སྙེད་མཁྱེན་་་
པའི་ཡོན་ཏན་དང་ལྡན་ཏེ། རང་བཞིན་རྣམ་དག་གི་དབྱིངས་ཏེ་
རྣམ་མཁྱེན་བདེན་སྟོང་དང་། གློ་བུར་གྱི་དྲི་མ་ཐམས་ཅད་དང་་
，
，
，



1
བྲལ་བའི་འགོག་པ་སྟེ། སྒྲིབ་གཉིས་སྤངས་པའི་འགོག་བདེན་་་་
དང་། ཇི་ལྟ་བ་མཁྱེན་པའི་ཡེ་ཤེས་ཏེ་སྟོང་ཉིད་རྟོགས་པའི་རྣམ་
མཁྱེན་དང་གསུམ་ཅིག་ཅར་དུ་མངོན་སུམ་དུ་རྟོགས་པའི་མཁྱེན་
པ་དང་ལྡན་པའི་ཕྱིར། ཡང་ན་འཚང་རྒྱ་རུང་གི་སེམས་ཀྱི་ཆོས་་
ཉིད་ཀྱིས་སེམས་ཅན་ཐམས་ཅད་ལ་ཁྱབ་ནས་ཡོད་པ། སེམས་་་་
ཅན་ཐམས་ཅད་སྒྲིབ་གཉིས་ཀྱི་དྲི་མ་ཟད་རུང་དུ་གནས་པ། ཇི་་
ལྟ་བ་རྟོགས་པའི་ཡེ་ཤེས་སེམས་ཅན་ཐམས་ཅད་ཀྱི་རྒྱུད་ལ་སྐྱེ་་་
རུང་དུ་ཡོད་པ་གསུམ་མཁྱེན་པ་རྟགས་སུ་སྦྱར་ཚུལ་ཡོད་དོ། །དེ་
ཆོས་ཅན། ཁྱོད་ལ་གདུལ་བྱ་ལ་བརྩེ་བའི་ཡོན་ཏན་དང་ལྡན་ཏེ།
བླང་དོར་གྱི་ཆ་ཐམས་ཅད་མ་འདྲེས་པར་གཟིགས་ཤིང་བརྙེས་་་
པའི་སྒོ་ནས་རང་གིས་བརྙེས་པའི་ཡོན་ཏན་དེ་འདྲ་བ་གདུལ་བྱ་
གཞན་དག་གིས་ཀྱང་འཐོབ་པར་བྱ་བའི་ཕྱིར་དུ་དེ་ཐོབ་བྱེད་ཀྱི་ .
ལམ་མ་ནོར་བར་སྟོན་པའི་བརྩེ་བ་ཕུན་སུམ་ཚོགས་པ་མངའ་་་་
བའི་ཕྱིར། དེ་ཆོས་ཅན། ཁྱོད་ལ་གདུལ་བྱའི་ཉེས་སྐྱོན་སེལ་བའི་
ཡོན་ཏན་དང་ལྡན་ཏེ། ཕུན་སུམ་ཚོགས་པའི་མཁྱེན་བརྩེ་གཉིས་
ལ་བརྟེན་ནས་ཆོས་ཀྱི་འཁོར་ལོ་བསྐོར་བ་ལ་སོགས་པ་མཛད་པ་
བཅུ་གཉིས་ཀྱིས་རིགས་ཅན་གསུམ་གྱི་དོན་མཛད་པའི་ཕྱིར། དེ་
ཆོས་ཅན། ཁྱོད་ལ་རང་དོན་གྱི་ཡོན་ཏན་དང་ལྡན་ཏེ། རང་དོན་
ཕུན་སུམ་ཚོགས་པ་མངའ་བའི་ཕྱིར། དེར་ཐལ། རང་དོན་སྤངས་
རྟོགས་ཕུན་ཚོགས་གཉིས་མངའ་བའི་ཕྱིར། དེ་ཆོས་ཅན། ཁྱོད་ལ་
རང་དོན་སྤངས་པ་ཕུན་ཚོགས་མངའ་སྟེ། བདག་འཛིན་གཉིས་་
དང་དེ་དག་གི་ས་བོན་དང་བཅས་པ་གཏན་སྤངས་བྱས་པའི་ཕྱིར།
དེ་ཆོས་ཅན། ཁྱོད་ལ་རང་དོན་རྟོགས་པ་ཕུན་ཚོགས་མངའ་སྟེ།
38



ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་ཆོས་སྐུ་མངའ་བའི་་་
ཕྱིར། སྤངས་རྟོགས་དེ་གཉིས་ཆོས་ཅན། ཁྱོད་ལ་རང་དོན་གྱི་་་་་
ཡོན་ཏན་ཞེས་བརྗོད་པའི་རྒྱུ་མཚན་ཡོད་དེ། ཁྱོད་གཉིས་སངས་
རྒྱས་རང་རྒྱུད་ཀྱི་ཡོན་ཏན་མཐར་ཐུག་ཡིན་པ་ཙམ་མ་གཏོགས་་
གདུལ་བྱ་ལ་དངོས་སུ་སྣང་ནས་གདུལ་བྱའི་དོན་མཛད་པ་མེད་
པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། སངས་རྒྱས་བཅོམ་
ལྡན་འདས་ཆོས་ཅན། ཁྱོད་ལ་གཞན་དོན་གྱི་ཡོན་ཏན་དང་ལྡན་
ཏེ༑ གཞན་དོན་ཕུན་སུམ་ཚོགས་པ་མངའ་བའི་ཕྱིར། དེར་ཐལ།
ལོངས་སྤྲུལ་གྱི་སྐུ་གཉིས་མངའ་བའི་ཕྱིར། དེ་གཉིས་ཆོས་ཅན། །
ཁྱོད་ལ་གཞན་དོན་གྱི་ཡོན་ཏན་ཞེས་བརྗོད་པའི་རྒྱུ་མཚན་ཡོད་དེ།
ཁྱོད་གཉིས་གདུལ་བྱ་ལ་དངོས་སུ་སྣང་བའི་སྒོ་ནས་གདུལ་བྱའི་་
རྒྱུད་ཀྱི་མངོན་མཐོ་དང་ངེས་ལེགས་འགྲུབ་པར་མཛད་པའི་རྒྱུ་་་
མཚན་གྱིས་དེ་ལྟར་བརྗོད་པའི་ཕྱིར། ཡོན་ཏན་བརྒྱད་པོ་དེ་་་་
རྣམས་ཀྱང་བསྡུ་ན། དང་པོ་གསུམ་རང་དོན་གྱི་ཡོན་ཏན་དང༌། །
ཕྱི་མ་གསུམ་གཞན་དོན་གྱི་ཡོན་ཏན་དུ་འདུའོ། །དེ་རྣམས་དེ་་་་
དག་སོ་སོར་འཇོག་པའི་རྒྱུ་མཚན་བཤད་མ་ཐག་པའི་རིགས་པས་
ཤེས་པར་འགྱུར་རོ། །དེས་ན་ཇི་སྙེད་པ་མཁྱེན་པའི་ཡེ་ཤེས་་་་་
སོགས་ཀྱང་རང་དོན་གྱི་སྐུ་ཡིན་མོད་ཀྱང་། རྒྱུད་བླར། དང་པོ་་
གསུམ་གྱི་རང་དོན་དེ། །ཕྱི་མ་གསུམ་གྱི་གཞན་དོན་ཡིན། །ཞེས་་
གཞན་དོན་གྱིས་བསྡུས་པར་བཤད་པའི་རྒྱུ་མཚན་ནི་གཟུགས་སྐུ་
གདུལ་བྱ་ལ་དངོས་སུ་སྣང་ནས་ཆོས་སྟོན་པ། བརྩེ་བ་དང་ནུས་་
པའི་ལག་རྗེས་ཡིན་པའི་རྒྱུ་མཚན་གྱིས། ཐུགས་རྗེ་དང་ནུས་པ་་་
གཉིས་གཞན་དོན་གྱིས་བསྡུས་པར་བཤད་ལ། ཇི་སྙེད་པ་མཁྱེན་



པའི་ཡེ་ཤེས་ནི། ཐུགས་རྗེ་འཇུག་པའི་རྒྱུ་ཡིན་པའི་རྒྱུ་མཚན་གྱིས་
གཞན་དོན་དུ་བསྡུས་པར་བཤད་པ་ཡིན་ནོ། །མདོར་ན། ཇི་སྙེད་
པ་མཁྱེན་པའི་ཡེ་ཤེས་གཞན་དོན་གྱི་སྐུས་བསྡུས་པར་བཞག་པ་ནི། །
གཞན་དོན་ཆོས་འཁོར་བསྐོར་བའི་བདག་རྐྱེན་གཙོ་བོར་བྱེད་་་་
པའི་ཆ་ནས་ཡིན་ནོ། །
སངས་རྒྱས་དཀོན་མཆོག་གི་མཚན་ཉིད་བཤད་པ།
གཉིས་པ་སངས་རྒྱས་དཀོན་མཆོག་ལ་དབྱེ་ན། ངོ་བོ་ཉིད་
སྐུ༑ ལོངས་སྐུ། ཡེ་ཤེས་ཆོས་སྐུ། སྤྲུལ་སྐུ་དང་བཞི་ཡོད། སྒྲིབ་་་
གཉིས་ཟད་པར་སྤངས་པའི་འདུས་མ་བྱས་ཀྱི་སྐུ་དེ། དང་པོའི་་་
མཚན་ཉིད། དེ་ལ་དབྱེ་ན། རང་བཞིན་རྣམ་དག་གི་ཆར་གྱུར་་་
པའི་ངོ་བོ་ཉིད་སྐུ་དང་། གློ་བུར་རྣམ་དག་གི་ཆར་གྱུར་པའི་ངོ་བོ་
ཉིད་སྐུ་གཉིས། སྒྲིབ་གཉིས་ཟད་པར་སྤངས་པའི་སྐུས་བསྡུས་་་་
པའི་ཆོས་དབྱིངས་དེ། དང་པོའི་མཚན་ཉིད། དཔེར་ན། རྣམ་་་
མཁྱེན་བདེན་སྟོང་ལྟ་བུ། སྒྲིབ་གཉིས་ཟད་པར་སྤངས་པའི་བྲལ་
བ་དེ། གཉིས་པའི་མཚན་ཉིད། དཔེར་ན། སྒྲིབ་གཉིས་སྤངས་་་
པའི་འགོག་བདེན་ལྟ་བུ། ངེས་པ་ལྔ་ལྡན་གྱི་གཟུགས་སྐུ་དེ།
ལོངས་སྐུའི་མཚན་ཉིད། དཔེར་ན། བདག་ཅག་གི་སྟོན་པ་དང་
རྒྱུད་གཅིག་ཏུ་གྱུར་པའི་ལོངས་སྤྱོད་རྫོགས་པའི་སྐུར་མངོན་པར་
རྫོགས་པར་སངས་རྒྱས་མ་ཐག་པ་བོ་ལྟ་བུའོ། །དེང་སང་གཞུང་་
ལུགས་མང་པོ་མཐོང་བ་ལྟ་ཞོག་གྲགས་ཆེ་ཞིང་མེད་དུ་མི་རུང་བ་
ལྟ་བུ་རྣམས་ཀྱང་མ་མཐོང་བར། ཐལ་ཕྲེང་ཙམ་རེས་མཁས་པར་
བརླམས་ནས་ལོག་བཤད་ཀྱི་ཀུ་ཅོ་སྒྲོག་མཁན་འགས། སྐུ་དེ་ངེས་
40



པ་ལྔ་ལྡན་ཡིན་ན། སྐུ་དེའི་འཁོར་ན་དེ་ལྔ་ཡོད་དགོས་ཟེར་བ་་་་
སོགས་ནི་ཆེས་ཐ་ཞན་ཏེ། ཟླ་བྲལ་མཁས་རྒུའི་གཙུག་རྒྱན། སྨྲ་་་
དབང་མཁྱེན་པའི་གཏེར་མཛོད། པཎ་ཆེན་བསོད་ནམས་གྲགས་
པས། དེ་དག་གི་ཚུལ་ལེགས་པར་བཤད་པ་ལན་གཅིག་མ་ཡིན་་་
པར་མཛད་པ་སོགས་ཀྱི་ཉི་ཟླའི་འོད་རླབས་ཀྱང་མ་མཐོང་བར་་་
ཟད་དོ། ། སྨྲས་པ།
ཀླུ་དབང་རོལ་པའི་གཏེར་མཚོ་མ་མཐོང་ཞིང་། །
ན་ཆུར་རྐྱལ་བའི་རྩལ་གྱིས་སེམས་ཁེངས་པས། །
རང་གནས་རྒྱ་མཚོར་འཁྲུལ་པའི་སྦལ་པ་འགས། །
ནོར་བུ་འདི་ཞེས་སྤྲོ་བ་གད་མོའི་རྒྱུ། ། །
ཞེས་བྱ་བ་ནི་བར་སྐབས་ཚིགས་བཅད་དོ། །ཇི་ལྟ་བ་དང་
ཇི་སྙེད་པ་ལ་ལྟོས་ནས་གཟིགས་པ་མཐར་ཐུག་གི་ཡེ་ཤེས་དེ། ཡེ་
ཤེས་ཆོས་སྐུའི་མཚན་ཉིད། དཔེར་ན། རྣམ་མཁྱེན་ལྟ་བུ། ངེས་
པ་ལྔ་དང་མི་ལྡན་པའི་གཟུགས་སྐུ་དེ། སྤྲུལ་སྐུའི་མཚན་ཉིད།
དཔེར་ན། བདག་ཅག་གི་སྟོན་པ་ལྟ་བུའོ། །ཡང་དེ་ལ་སྒྲས་བརྗོད་
རིགས་ཀྱི་སྒོ་ནས་དབྱེ་ན། ཀུན་རྫོབ་པའི་སངས་རྒྱས་དཀོན་་་་་
མཆོག་དང་། དོན་དམ་པའི་སངས་རྒྱས་དཀོན་མཆོག་གཉིས།
དང་པོ་ནི། གཟུགས་སྐུ་གཉིས་ལྟ་བུའོ། །གཉིས་པ་ནི། ངོ་བོ་ཉིད་
སྐུ་དང་། ཡེ་ཤེས་ཆོས་སྐུ་ལྟ་བུའོ། །དེ་ཡང་སྒྲས་བརྗོད་རིགས་་་
ཞེས་སྨོས་པ་ལ་ཆོས་ཅན། དགོས་པ་ཡོད་དེ། གཟུགས་སྐུ་གཉིས་
ཀུན་རྫོབ་པའི་སངས་རྒྱས་དཀོན་མཆོག་མ་ཡིན་ཞིང་། སྤྱིར་ཀུན་
རྫོབ་པའི་སངས་རྒྱས་དཀོན་མཆོག་མེད་དོ་ཞེས་ཤེས་པའི་ཆེད་དུ་
ཡིན་པའི་ཕྱིར་རོ། །



，
སངས་རྒྱས་བཅོམ་ལྡན་འདས་མཐར་ཐུག་གི་
སྐྱབས་སུ་འོས་པའི་རྒྱུ་མཚན་བཤད་པ།
གཉིས་པ་སངས་རྒྱས་བཅོམ་ལྡན་འདས་མཐར་ཐུག་གི་་་་
སྐྱབས་སུ་འོས་པའི་རྒྱུ་མཚན་ལ་བཞི། རང་ཉིད་འཇིགས་པ་་་་་
ཐམས་ཅད་ལས་གྲོལ་བ། གཞན་འཇིགས་པ་ལས་སྒྲོལ་བའི་་་་་
ཐབས་ལ་མཁས་པ། ཀུན་ལ་ཐུགས་རྗེ་ཆེན་པོ་ཉེ་རིང་མེད་པར་་
འཇུག་པ། ཕན་བཏགས་མ་བཏགས་ཐམས་ཅད་ཀྱི་དོན་མཛད་
པའོ། །དེ་རྣམས་རྒྱབ་བརྟེན་ཁུངས་དང་། ཤེས་བྱེད་ལོ་རྒྱུས་དང་།
དཔེ་ལ་སྦྱར་ནས་བཤད་ན་སྤྲོ་བྱ་ཤིན་ཏུ་མང་ཡང་། ཡི་གེ་མང་་་
བར་འགྱུར་བས་གཞན་ལས་ཤེས་པར་གྱིས་ཤིག་དང་། འདིར་་་
མདོར་བསྡུས་ཙམ་རེ་སྦྱོར་ངག་གི་ལམ་ནས་དགོད་པར་བྱའོ། །
རང་ཉིད་འཇིགས་པ་ཐམས་ཅད་ལས་གྲོལ་བར་བཤད་པ།
དེ་ཡང་དང་པོ་ནི། སངས་རྒྱས་བཅོམ་ལྡན་འདས་ཆོས་་་
ཅན། སྒྲིབ་གཉིས་བག་ཆགས་དང་བཅས་པའི་འཇིགས་པ་ཐམས་
ཅད་ལས་གྲོལ་བ་ཡིན་ཏེ། མཐོང་ལམ་གྱི་སྐབས་སུ་སྒྲིབ་གཉིས་་་
ཀུན་བཏགས་དང་སྒོམ་ལམ་གྱི་སྐབས་སུ་སྒྲིབ་གཉིས་ལྷན་སྐྱེས་་་
ཐམས་ཅད་མ་ལུས་པར་སྤངས་པའི་ཕྱིར། ཞེས་པ་རྣལ་འབྱོར་
སྤྱོད་པའི་དབུ་མ་རང་རྒྱུད་པའི་རིགས་པའོ། །ཡང་དེ་ཆོས་ཅན།
དེར་ཐལ། མཐོང་ལམ་གྱི་སྐབས་སུ་སྒྲིབ་གཉིས་ཀུན་བཏགས་་་་་
དང་ས་བརྒྱད་པར་ཉོན་སྒྲིབ་དང༌། སངས་རྒྱས་པ་ན་ཤེས་སྒྲིབ་
མ་ལུས་པར་སྤངས་པའི་ཕྱིར།། ཞེས་པ་མདོ་སྡེ་སྤྱོད་པའི་དེའི་་་་་
42



རིགས་པའོ། །ཡང་དེ་ཆོས་ཅན། དེར་ཐལ། མཐོང་ལམ་གྱི་་་་་
སྐབས་སུ་ཉོན་སྒྲིབ་ཀུན་བཏགས་དང་ས་བརྒྱུད་པར་ཉོན་སྒྲིབ་མ་
ལུས་པ་དང་། སངས་རྒྱས་པ་ན་ཤེས་སྒྲིབ་ཐམས་ཅད་སྤངས་པའི་
ཕྱིར། ཞེས་པ་ཐལ་འགྱུར་བའི་རིགས་པའོ། །དེ་ཆོས་ཅན། དེར་
ཐལ། ཁམས་རང་བཞིན་གནས་རིགས་སྦྱོང་བྱེད་དྲུག་ཅུས་སྦྱངས་
པས་འབྲས་བུ་སངས་རྒྱས་ཐོབ་པ་ཡིན་པའི་ཕྱིར། ཞེས་པ་་་་་
འཕགས་པ་ཐོགས་མེད་ཀྱིའོ། །དེ་ཆོས་ཅན། དེར་ཐལ། བསམ་་
པ་ཕུན་ཚོགས་འགྲོ་བ་མཐའ་དག་སྡུག་བསྔལ་ལས་གྲོལ་བར་བྱེད་
པའི་སྙིང་རྗེ་དང་། སྦྱོར་བ་ཕུན་ཚོགས་བདག་མེད་མངོན་སུམ་དུ་
རྟོགས་པའི་ཤེས་རབ་འཁོར་དང་བཅས་པ་སྒོམ་པ་ལས་སྤངས་པ་
ཁྱད་ཆོས་གསུམ་ལྡན་གྱི་ངོ་བོ་ཉིད་སྐུ་ཐོབ་པའི་ཕྱིར། ཞེས་པ་་་་
ཕྱོགས་གླང་ཡབ་སྲས་ཀྱིའོ། །
གཞན་འཇིགས་པ་ཐམས་ཅད་ལས་སྒྲོལ་བའི་ཐབས་ལ་
མཁས་པར་བཤད་པ།
གཉིས་པ་ནི། དེ་ཆོས་ཅན། གཞན་འཇིགས་པ་ལས་སྒྲོལ་
པའི་ཐབས་ལ་མཁས་ཏེ། ཚུལ་དེ་མཁྱེན་པའི་ཕྱིར། དེ་ཆོས་ཅན།
དེར་ཐལ། གདུལ་བྱ་འདུལ་བྱེད་འདུལ་ཚུལ་དང་བཅས་པ་་་་་
མཁྱེན་པའི་ཕྱིར། དེ་ཆོས་ཅན། དེར་ཐལ། ཐམས་ཅད་མཁྱེན་པ་
ཡིན་པའི་ཕྱིར། ཡང་དེ་ཆོས་ཅན། དེར་ཐལ། ཐབས་མཁས་སྤྱོད་
པའི་ཕ་རོལ་ཏུ་ཕྱིན་པའི་ཕྱིར། ཡང་དེ་ཆོས་ཅན། དེར་ཐལ།
བསམ་སྦྱོར་ཕུན་ཚོགས་གཉིས་སྒོམ་པ་ལས་རྟོགས་པ་ཕུན་ཚོགས་
ཁྱད་པར་གསུམ་ལྡན་ཐོབ་པའི་ཕྱིར་རོ། །
43



ཀུན་ལ་ཐུགས་རྗེ་ཆེན་པོ་ཉེ་རིང་མེད་པར་
འཇུག་པར་བཤད་པ།
གསུམ་པ་ནི། དེ་ཆོས་ཅན། ཀུན་ལ་ཐུགས་རྗེ་ཆེན་པོ་ཉེ་་
རིང་མེད་པར་འཇུག་སྟེ། དགྲ་གཉེན་ཐམས་ཅད་ལ་མ་བུ་གཅིག་
པ་ལ་བརྩེ་བས་ཀྱང་འགྲན་མི་ནུས་པའི་བརྩེ་བ་གོམས་པ་མཐར་
ཕྱིན་པའི་ཕྱིར། དཔེར་ན། མི་གཙང་བའི་དོང་དུ་ལྷུང་བའི་བུ་་་
མཐོང་བའི་ཕ་བཞིན་ནོ། །
ཕན་བཏགས་མ་བཏགས་ཐམས་ཅད་ཀྱི་དོན་
མཛད་པར་བཤད་པ། །
བཞི་བ་ནི། དེ་ཆོས་ཅན། ཕན་བཏགས་མ་བཏགས་ཐམས་
ཅད་ཀྱི་དོན་མཛད་པ་ཡིན་ཏེ། ཉེ་རིང་དུ་འཛིན་པའི་ཆགས་སྡང་
ས་བོན་དང་བཅས་པ་སྤངས་ཤིང་དགྲ་གཉེན་མཉམ་པ་ཉིད་དུ་་
གཟིགས་པའི་ཡེ་ཤེས་མཐར་ཐུག་པ་བརྙེས་པའི་ཕྱིར། དཔེར་ན།
སྨྱོས་ནས་རྡེག་འཚོག་བྱེད་པ་དང་། རྣལ་དུ་གནས་ཏེ་མ་ལ་་་་་
བཀུར་སྟི་བྱེད་པའི་བུ་གཉིས་ལ། མ་བྱམས་སེམས་མཉམ་པ་་་་་
བཞིན་ནོ། །
ཆོས་དཀོན་མཆོག་གི་མཚན་ཉིད་བཤད་པ།
གཉིས་པ་ཆོས་དཀོན་མཆོག་གི་མཚན་ཉིད་བཤད་པ་ལ་་་
གཉིས། དངོས་དང་། དབྱེ་བའོ། །དང་པོ་ནི། བསམ་མེད་གཉིས་
མེད་རྟོག་མེད་སོགས་ཡོན་ཏན་བརྒྱད་པོ་གང་རུང་དང་ལྡན་པའི་
44



འཕགས་རྒྱུད་ཀྱི་རྣམ་བྱང་བདེན་པ་དེ། དེའི་མཚན་ཉིད། ཡང་ན།
འགོག་ལམ་གང་རུང་གིས་བསྡུས་པའི་འཕགས་རྒྱུད་ཀྱི་རྣམ་བྱང་
བདེན་པ་དེ། དེའི་མཚན་ཉིད་དོ། །ཡོན་ཏན་བརྒྱད་ནི། རྒྱུད་་་་
བླར། བསམ་མེད་གཉིས་མེད་རྟོག་མེད་པ། །ཞེས་སོགས་ཤོ་ལོ་ཀ་
གཅིག་གིས་མདོར་བསྟན་ནས། བརྟག་མིན་ཕྱིར་དང་བརྗོད་མིན་
ཕྱིར། །ཞེས་སོགས་ཀྱིས་རྒྱས་པར་བཤད་པ་ལྟར། བསམ་དུ་མེད་
པའི་ཡོན་ཏན། གཉིས་སུ་མེད་པའི་ཡོན། རྟོག་པ་མེད་པའི་ཡོན་
ཏན། དག་པའི་ཡོན་ཏན། གསལ་བའི་ཡོན་ཏན། གཉེན་པོའི་་་
ཡོན་ཏན། འགོག་བདེན་གྱི་ཡོན་ཏན། ལམ་བདེན་གྱི་ཡོན་ཏན་་
རྣམས་སོ། །གོ་སླ་བར་བྱས་ན། ཆོས་དཀོན་མཆོག་ཆོས་ཅན། །
ཁྱོད་ལ་བསམ་དུ་མེད་པའི་ཡོན་ཏན་དང་ལྡན་ཏེ། འགོག་བདེན་
གྱི་རང་བཞིན་རྣམ་དག་གི་ཆ་དོན་དམ་པའི་བདེན་པ་དེ་ཉིད་་་་་
དང་ལྡན་པའི་ཕྱིར། རང་བཞིན་རྣམ་དག་གི་ཆ་དོན་དམ་པའི་
བདེན་པ་དེ་ཉིད་ཆོས་ཅན། ཁྱོད་ལ་བསམ་དུ་མེད་པའི་ཡོན་ཏན་
ཞེས་བརྗོད་པའི་རྒྱུ་མཚན་ཡོད་དེ། མཐའ་བཞིར་དོན་དམ་པར་
བསམ་དུ་མེད་པ་དང་། གཉིས་སྣང་ཅན་གྱི་ཤེས་པས་ཇི་བཞིན་་
བསམ་དུ་མེད་པ་དང་། གཞན་གྱི་རྐྱེན་གྱིས་ཇི་བཞིན་བསམ་དུ་་
མེད་པ་སྟེ་ཡོན་ཏན་གསུམ་ལྡན་ཡིན་པའི་རྒྱུ་མཚན་གྱིས་དེ་ལྟར་
བརྗོད་པའི་ཕྱིར། གོ་སླ་བར་བྱས་ན། དེ་ཆོས་ཅན། ཁྱོད་ལ་དེ་་་
ལྟར་ཡོད་དེ། ཁྱོད་སྤྲོས་པའི་མཐའ་བཞི་དང་བྲལ་བའི་ཆ་ནས་་་
བཞག་པའི་ཡོན་ཏན་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་
ཕྱིར། ཁྱོད་དེ་འདྲའི་ཡོན་ཏན་ཡིན་པར་གྲུབ་སྟེ། ཁྱོད་སྒྲ་རྟོག་་་
གིས་མེད་པ་དང་། ཡོད་པ་དང་། ཡོད་མེད་གཉིས་ཀ་དང་།



ཡོད་མེད་གཉིས་ཀ་མ་ཡིན་པ་སྟེ་མུ་བཞིའམ་མཐའ་བཞི་གང་དུ་
ཡང་བདེན་པར་གྲུབ་པ་བརྟག་པའམ་རྟོགས་མི་ནུས་པའི་ཆ་ནས་
བཞག་པའི་ཡོན་ཏན་ཡིན་པའི་ཕྱིར། ཡང་དེ་ཆོས་ཅན། ཁྱོད་ལ་
དེ་ལྟར་ཡོད་དེ། ཁྱོད་རྗོད་བྱེད་ཀྱི་སྒྲ་དང་།ཡུལ་མི་སོ་སོའི་སྐད་་་
དང་། འདིའི་དོན་གྱིས་ན་འདི་ཞེས་བྱ་བའི་ངེས་ཚིག་དང་། རྟོག་
པས་མངོན་པར་བརྗོད་པ་ལ་སོགས་པ་མདོར་ན། སྒྲ་དང་རྟོག་པ་
རྣམས་ཀྱིས་རྟོགས་ཚུལ་རྫོགས་པའི་ཚུལ་གྱིས་བརྗོད་དུ་མེད་པའི་
ཆ་ནས་བཞག་པའི་ཡོན་ཏན་ཡིན་པའི་རྒྱུ་མཚན་གྱིས་དེ་ལྟར་་་་
བརྗོད་པའི་ཕྱིར། ཡང་དེ་ཆོས་ཅན། ཁྱོད་ལ་དེ་ལྟར་ཡོད་དེ།
ཁྱོད་འཕགས་པའི་མཉམ་གཞག་ཡེ་ཤེས་ཀྱིས་གཉིས་སྣང་ནུབ་་་་
པའི་ཚུལ་གྱིས་རྟོགས་པར་བྱ་བ་ཡིན་པའི་རྒྱུ་མཚན་གྱིས་དེ་ལྟར་
བརྗོད་པའི་ཕྱིར། དེ་གསུམ་རིམ་པ་བཞིན་དུ། རྩ་བའི། བརྟག་་
མིན་ཕྱིར་དང་། བརྗོད་མིན་ཕྱིར།འཕགས་པས་མཁྱེན་ཕྱིར། ཞེས་
པས་བསྟན་ཏེ། དེའི་ཐད་ཀྱི་ཐོགས་འགྲེལ་ལས་ཀྱང་གསལ་ཏོ། །
དེ་ལྟར་ན། རང་བཞིན་རྣམ་དག་གི་ཆ་སྟོང་ཉིད་ནི། སྤྲོས་པ་་་་་
ཐམས་ཅད་དང་བྲལ་བ་ཡིན་པས། གཉིས་སྣང་ནུབ་པའི་་་་་
འཕགས་པའི་མཉམ་གཞག་ཡེ་ཤེས་ཀྱི་རྟོགས་བྱ་ཡིན་པ་མ་་་་་་
གཏོགས། གཉིས་སྣང་དང་བཅས་པའི་ཤེས་པས་གཉིས་སྣང་དང་
བཅས་པའི་ཚུལ་གྱི་རྟོགས་བྱ་མ་ཡིན་པ་སྟེ། སྒྲ་རྟོག་གིས་ཆོས་་་་
ཉིད་ཡུལ་དུ་བྱེད་པ་ཙམ་ནུས་ཀྱང་། དེའི་རང་གི་ངོས་སྐལ་གྱི་་་་
རྟོགས་བྱ་མ་ཡིན་པར་ཟག་མེད་མཉམ་གཞག་ཡེ་ཤེས་ཀྱི་རྟོགས་་
བྱ་ཡིན་པར་བསྟན་པ་ཡིན་ཏེ། གསེར་ཕྲེང་ལས། མདོར་ན་སྒྲ་་་་
རྟོག་གི་ཡུལ་མིན་ཞིང་འཕགས་པའི་མཉམ་གཞག་གི་ཡུལ་ཡིན་་་
46



པའོ། །ཞེས་པས་སོ། །ཡང་དེ་སྒྲ་རྟོག་གིས་རྟོགས་ཚུལ་རྫོགས་པར་
རྟོགས་མི་ནུས་པ་ནི། །མཉམ་གཞག་གིས་གཟིགས་ཚུལ་ལྟར་་་་
རྟོགས་མི་ནུས་པའི་དོན་ནོ། །འདི་སྐོར་ལ་ཉེར་མཁོ་ཤིན་ཏུ་མང་
ཡང་ཡི་གེར་འཇིགས་པས་སོ། །འོན་ཀྱང་མཁས་པར་རློམ་པ་ཁས་
འཆེ་བ་འགས། སྐབས་འདིའི་བསམ་མེད་ཀྱི་ཡོན་ཏན་ལ་འགོག་
བདེན་བཞག་པ་ནི། འདིའི་སྐབས་ཀྱི་རྒྱུད་བླ་རྩ་འགྲེལ་སོགས་་་་
གཞུང་ཆེན་མོ་རྣམས་ལྟ་ཞོག ཉེ་བར་མཁོ་བ་རྗེ་བླ་མའི་་་་་
ལེགས་བཤད་གསེར་ཕྲེང་དང་། རང་རེའི་མཐའ་དཔྱོད་ཙམ་་་་
ཡང་མ་མཐོང་བའི་རྟགས་སུ་ཟད་དོ། །དེའི་ཕྱིར་ཆེན་པོ་དག་་་་
གིས་ཀྱང་འདི་ལྟར་མཛད་པ་ཅིའི་ཕྱིར་སྙམ་ནས་བློ་ཆུང་བདག་
གཏིང་ནས་སྐྱོའོ། །ཆོས་དཀོན་མཆོག་ཆོས་ཅན། ཁྱོད་ལ་གཉིས་་
སུ་མེད་པའི་ཡོན་ཏན་དང་ལྡན་ཏེ། ཟག་བཅས་ཀྱི་ལས་དང་་་་
ཆགས་སོགས་ཉོན་མོངས་པ་གཉིས་ཅི་རིགས་པའི་ས་བོན་དང་་་
བྲལ་བའི་སོ་སོར་བརྟགས་པས་སྤངས་པ་དང་ལྡན་པའི་ཕྱིར། དེ་
ཆོས་ཅན། ཁྱོད་ལ་རྟོག་པ་མེད་པའི་ཡོན་ཏན་དང་ལྡན་ཏེ། སྡུག་
བསྔལ་དང་ལས་དང་ཉོན་མོངས་གཞན་ཐམས་ཅད་འབྱུང་བའི་
གཞི་ཚུལ་མིན་ཡིད་བྱེད་ཀྱི་རྣམ་རྟོག་ཀུན་ལྷན་ཅི་རིགས་པ་་་་་་
གཉེན་པོའི་སྒོ་ནས་སྤངས་པ་དང་ལྡན་པའི་ཕྱིར། ཐལ་འགྱུར་བ་
ལྟར་ན། རྟོག་མེད་ཀྱི་ཡོན་ཏན་ལ། བདེན་འཛིན་ཅི་རིགས་དང་
བྲལ་བའི་བྲལ་བ་འཇོག དེ་ཆོས་ཅན། ཁྱོད་ལ་དག་པའི་ཡོན་་་་་
ཏན་དང་ལྡན་ཏེ། ཉི་མའི་ངོ་བོ་མུན་པས་དག་པ་ལྟར་རང་གི་ངོ་
བོ་སྒྲིབ་པ་དང་བྲལ་བའི་ལམ་བདེན་དང་ལྡན་པའི་ཕྱིར། དེ་ཆོས་
ཅན། ཁྱོད་ལ་གསལ་བའི་ཡོན་ཏན་དང་ལྡན་ཏེ། ཉི་འོད་ཀྱིས་་་
47



གཟུགས་གསལ་བར་བྱེད་པ་ལྟར་ཤེས་བྱ་ཐམས་ཅད་སྣང་བའམ་
རྟོགས་པར་བྱེད་པའི་ལམ་བདེན་དང་ལྡན་པའི་ཕྱིར། དེ་ཆོས་་་་
ཅན། ཁྱོད་ལ་གཉེན་པོའི་ཡོན་ཏན་དང་ལྡན་ཏེ། ཉི་འོད་ཀྱིས་་་
གཟུགས་མཐོང་བའི་གེགས་མུན་པའི་གཉེན་པོ་བྱེད་པ་ལྟར་དེ་ཁོ་
ན་ཉིད་མཐོང་བའི་གེགས་སྒྲིབ་གཉིས་ཀྱི་གཉེན་པོ་བྱེད་པའི་་་་་
བདག་མེད་མངོན་སུམ་དུ་རྟོགས་པའི་ཤེས་རབ་དང་ལྡན་པའི་་་
ཕྱིར། དེ་ཆོས་ཅན། ཁྱོད་ལ་འགོག་བདེན་གྱི་ཡོན་ཏན་དང་ལྡན་
ཏེ༑ འདས་ལམ་གྱི་སྤང་བྱ་སྤངས་པའི་སྤངས་པ་དང་ལྡན་པའི་
ཕྱིར། དེ་ཆོས་ཅན། ཁྱོད་ལ་ལམ་བདེན་གྱི་ཡོན་ཏན་དང་ལྡན་ཏེ།
འདས་ལམ་དང་ལྡན་པའི་ཕྱིར། དེ་རྣམས་བསྡུ་ན། དང་པོ་་་་་
གསུམ་འགོག་བདེན་གྱི་ཡོན་ཏན་དང་། ཕྱི་མ་གསུམ་ལམ་བདེན་
གྱི་ཡོན་ཏན་དུ་འདུའོ། །འགོག་ལམ་གཉིས་རང་ལྡོག་ནས་དེའི་་་
ཡོན་ཏན་དུ་བསྟན་པ་ལ་ཆོས་ཅན། དགོས་པ་ཡོད་དེ། དེ་གཉིས་
ལ་ཡང་རིམ་པ་བཞིན་དུ་བསམ་མེད་གཉིས་མེད་རྟོག་མེད་ཀྱི་་་་
ཡོན་ཏན་གསུམ་ལྟ་བུ་དང་། དག་གསལ་གཉེན་པོའི་ཡོན་ཏན་་་
གསུམ་ལྟ་བུ་དང་ལྡན་པ་ཞིག་དགོས་སོ་ཞེས་ཤེས་པའི་ཆེད་དུ་་་་
ཡིན་པའི་ཕྱིར། དེ་ཡང་འདིར་བསྟན་ཁྱད་ཆོས་དང་པོ་གསུམ་་་
འགོག་བདེན་དང་། ཕྱི་མ་གསུམ་ལམ་བདེན་གྱི་ཁྱད་ཆོས་ཡིན་་་་
ཡང་འགོག་ལམ་གཉིས་ཀ་ལ་ལྡན་པ་མི་འགལ་ཏེ། འགོག་བདེན་
ཡེ་ཤེས་དང་ལྡན་པ་ཡིན་ཡང་དེ་སེམས་ལྡན་ཡིན་མི་དགོས་པ་་་་
བཞིན་ཡིན་པའི་ཕྱིར། དེར་ཐལ། སེམས་དང་ལྡན་ནའང་སེམས་
ལྡན་ཡིན་མི་དགོས་པའི་ཕྱིར་ཏེ། ངོ་བོ་ཉིད་སྐུས་མ་ངེས་པར་་་་
ཡིག་ཆ་གཞན་ལས་གསལ་བ་ལྟར་ཁས་བླངས་ཆོག་པའི་ཕྱིར་རོ། །
48
，



ཁོ་ན་རེ། རང་རྒྱུད་པའི་ལུགས་ལ་འགོག་བདེན་ཀུན་རྫོབ་བདེན་
པར་འདོད་པས་ཁྱད་ཆོས་དེ་ལྡན་དཀའ་སྟེ། བདེན་པར་མེད་པ་
ཙམ་ཆོས་ཐམས་ཅད་ལ་ཡོད་པས་འགོག་བདེན་གྱི་ཁྱད་ཆོས་སུ་་
མི་འགྱུར་ཞིང༌། རང་བཞིན་རྣམ་དག་གི་ཆར་གྱུར་པའི་ཡོན་ཏན་
ཁོ་རང་ལ་བཤད་དུ་མེད་པའི་ཕྱིར་ཟེར་ན། འགོག་བདེན་ལ་ཁྱད་
པར་གསུམ་ཤེས་དགོས་པས་གང་དུ་འགོག་པ་ཡེ་ཤེས་བདེན་སྟོང་
འགོག་བདེན་དང་ངོ་བོ་གཅིག་པས་དེ་དང་ལྡན་པར་བཤད་ཆོག་
པའི་ཕྱིར་རོ། །
ཆོས་དཀོན་མཆོག་གི་དབྱེ་བ་བཤད་པ།
གཉིས་པ་ཆོས་དཀོན་མཆོག་ལ་དབྱེ་ན་གཉིས་ཡོད་དེ།
འགོག་བདེན་དང༌། ལམ་བདེན་ནོ། །རང་ཐོབ་བྱེད་ཀྱི་ཐབས་སུ་
གྱུར་པའི་བར་ཆད་མེད་ལམ་གྱི་ངོས་སྐལ་གྱི་སྒྲིབ་པ་སྤངས་པའི་
བྲལ་བ་དེ། འགོག་བདེན་གྱི་མཚན་ཉིད། དེ་ལ་དབྱེ་ན། ཉན་་་་་
ཐོས་ཀྱི་འགོག་བདེན། རང་རྒྱལ་གྱི་འགོག་བདེན། ཐེག་ཆེན་གྱི་་
འགོག་བདེན་དང་གསུམ་ཡོད། རང་གི་བྲལ་འབྲས་སུ་གྱུར་པའི་
འགོག་བདེན་ཐོབ་བྱེད་ཀྱི་མངོན་རྟོགས་དེ། ལམ་བདེན་གྱི་་་་་
མཚན་ཉིད། དེ་ལ་དབྱེ་ན། ཉན་ཐོས་ཀྱི་ལམ་བདེན་སོགས་་་་་
གསུམ་ཡོད། དེ་ཡང་ཉན་ཐོས་ཀྱི་རྒྱུད་ཀྱི་འགོག་ལམ་གང་རུང་ལ་
ཉན་ཐོས་ཀྱི་དེས་ཁྱབ་ཀྱང་། རང་རྒྱལ་དང་བྱང་སེམས་ལ་དེ་་་་
ལྟར་མ་ཁྱབ་པའི་ཚུལ་ཤེས་པར་བྱའོ། །ཡང་དེ་ལ་སྒྲས་བརྗོད་་་་
རིགས་ཀྱི་སྒོ་ནས་དབྱེ་ན། ཀུན་རྫོབ་པའི་ཆོས་དཀོན་མཆོག་དང༌།
དོན་དམ་པའི་ཆོས་དཀོན་མཆོག་གཉིས་ལས། དང་པོ་ནི། གསུང་



རབ་ཡན་ལག་བཅུ་གཉིས་ལྟ་བུ། གཉིས་པ་ནི། འགོག་བདེན་་་་
དང་ལམ་བདེན་ལྟ་བུའོ། །སྒྲས་བརྗོད་རིགས་ཞེས་སྨོས་པ་ལ་ཆོས་
ཅན། དགོས་པ་ཡོད་དེ། ཀུན་རྫོབ་པའི་ཆོས་དཀོན་མཆོག་ཡིན་ན།
ཆོས་དཀོན་མཆོག་མ་ཡིན་པས་ཁྱབ་བ་ཤེས་པའི་ཆེད་དུ་ཡིན་་་་་
པའི་ཕྱིར་རོ། །
དགེ་འདུན་དཀོན་མཆོག་གི་མཚན་ཉིད་བཤད་པ།
གསུམ་པ་དགེ་འདུན་དཀོན་མཆོག་གི་མཚན་ཉིད་བཤད་
པ་ལ་གཉིས། དངོས་དང་། དབྱེ་བའོ། །དང་པོ་ནི། རིག་གྲོལ་གྱི་
ཡོན་ཏན་བརྒྱད་པོ་གང་ཡང་རུང་བ་དང་ལྡན་པའི་འཕགས་པའི་
གང་ཟག་དེ། དགེ་འདུན་དཀོན་མཆོག་གི་མཚན་ཉིད། འདིའི་
རིག་ཅེས་པ་བདག་མེད་གསུམ་པོ་གང་ཡང་རུང་བ་རེ་རིག་པ་་་་
དང་། གྲོལ་ཞེས་པ་འདས་ལམ་གྱི་སྤང་བྱ་གང་ཡང་རུང་བ་རེ་་་་
ལས་གྲོལ་བ་ལ་གོ་རྒྱུ་ཡིན་ནོ། །དེས་ན་ཡིག་ཆ་མང་པོར། རིགས་
གྲོལ་ཞེས་ས་མཐའ་བཞག་པ་མ་དག་ལ། འཕགས་པ་ཐམས་ཅད་
ལ་རིག་གྲོལ་གཉིས་ལྡན་གྱིས་ཁྱབ་པར་བཤད་པ་ཡང་མི་འཐད་དེ།
མཐའ་དཔྱོད་དང་རྗེ་བཙུན་པའི་ཡིག་ཆ་སོགས་སུ་ཆེས་གསལ་ཏོ། །
དེ་ལྟར་ཁྱབ་པར་བཞེད་པ་དག་གིས། རིགས་ངེས་བྱང་སེམས་་་་
མཐོང་ལམ་སྡུག་བསྔལ་ཆོས་བཟོད་པ་ལྟ་བུས་འགོག་བདེན་ཐོབ་
པ་དང་། དེའི་རྒྱུད་ལ་མཐོང་སྤང་མེད་ཙམ་གྱི་ཆ་དེ། སོ་སོར་་་་་
བརྟག་མིན་གྱི་འགོག་པ་དང་འགོག་པ་མཚན་ཉིད་པར་འདོད་་་
པས་ཡིན་ནོ། །ཡང་བདག་མེད་གསུམ་པོ་གང་ཡང་རུང་བ་རེ་་་་
རྟོགས་ན། དེ་གསུམ་གང་རུང་རྟོགས་པས་མ་ཁྱབ་པ་དང་། དེ་་་
༥
50



གསུམ་གང་རུང་རྟོགས་ན་དེ་གསུམ་ག་རྟོགས་དགོས་པ་པཎ་ཆེན་
བསོད་ནམས་གྲགས་པའི་རིགས་ལམ་གྱི་ཡང་གསང་ཆེན་པོ་ཡིན་
པས་གཟུར་གནས་རྣམས་ཀྱིས་ཤེས་པར་གྱིས་ཤིག ཡོན་ཏན་་་་
བརྒྱད་ནི། རྒྱུད་བླར། ཇི་ལྟ་ཇི་སྙེད་ནང་གི་ནི། །ཞེས་སོགས་ཤོ་་
ལོ་ཀ་གཅིག་གིས་མདོར་བསྟན་ནས། འགྲོ་བ་ཞི་བའི་ཆོས་ཉིད་དུ། །
ཞེས་སོགས་ཀྱིས་རྒྱས་པར་བསྟན་པ་ལྟར། ཇི་ལྟ་བ་རིག་པའི་ཡོན་
ཏན། ཇི་སྙེད་པ་རིག་པའི་ཡོན་ཏན། ནང་རིག་པའམ་སོ་སོ་རང་
རིག་པའི་ཡོན་ཏན། ཆགས་སྒྲིབ་ཅི་རིགས་ལས་གྲོལ་བའི་ཡོན་་་
ཏན། ཐོགས་སྒྲིབ་ཅི་རིགས་ལས་གྲོལ་བའི་ཡོན་ཏན། དམན་སྒྲིབ་
ཅི་རིགས་ལས་གྲོལ་བའི་ཡོན་ཏན། རིག་པའི་ཡོན་ཏན། གྲོལ་་་་་
བའི་ཡོན་ཏན་རྣམས་སོ། །གོ་སླ་བར་བྱས་ན། དགེ་འདུན་དཀོན་
མཆོག་ཆོས་ཅན། ཇི་ལྟ་བ་རིག་པའི་ཡོན་ཏན་དང་ལྡན་ཏེ། ཆོས་
ཐམས་ཅད་བདེན་སྟོང་དུ་མངོན་སུམ་དུ་གཟིགས་པའི་ཡོན་ཏན་
དང་ལྡན་པའི་ཕྱིར། དེ་ཆོས་ཅན། ཇི་སྙེད་པ་རིག་པའི་ཡོན་ཏན་
དང་ལྡན་ཏེ། མཉམ་གཞག་གི་སྐབས་སུ་སྟོང་ཉིད་མངོན་སུམ་དུ་
གཟིགས་པ་ལ་བརྟེན་ནས་རྗེས་ཐོབ་ཏུ་སེམས་ཅན་ཐམས་ཅད་ཀྱི་
རྒྱུད་ལ་བདེ་གཤེགས་སྙིང་པོ་ཡོད་བར་གཟིགས་པའི་ཡོན་ཏན་་་
དང་ལྡན་པའི་ཕྱིར། དེ་ཆོས་ཅན། ནང་རིག་པའམ་སོ་སོ་རང་
རིག་པའི་ཡོན་ཏན་དང་ལྡན་ཏེ། སྟོང་ཉིད་དང་སེམས་ཅན་གྱི་་་
རྒྱུད་ལ་བདེ་གཤེགས་སྙིང་པོ་ཡོད་པ་གཉིས་སོ་སོ་རང་རིག་པའི་
སེམས་ཀྱིས་གཟིགས་ཚུལ་ཐུན་མོང་མ་ཡིན་པའི་ཡོན་ཏན་དང་་་
ལྡན་པའི་ཕྱིར། དེ་ཡང་སྔར་ལྟར་ལས་མཉམ་གཉག་གཅིག་གིས་
དེ་ལྟར་གཟིགས་པའི་དོན་དུ་གོ་མི་རུང་ངོ༌། །སོ་སོ་རང་རིག་ཅེས་
51



པའི་སོ་སོ་ནི་སྒྲ་དོན་གྱི་སྤྱི་དང་མ་འདྲེས་པ་དང༌། རང་རིག་པ་ནི།
འཕགས་པ་རང་གིས་གཟིགས་པ་ལྟར་སོ་སྐྱེའི་སྒྲ་རྟོག་གིས་ཡུལ་་
དུ་བྱེད་མི་ནུས་པར་འཕགས་པ་ནང་ཕན་ཚུན་དང༌། རང་ཉིད་་
ཀྱིས་ཇི་ལྟ་བ་བཞིན་དུ་གཟིགས་པའི་དོན་ཏེ་ནང་ཞེས་པའི་དོན་
ཡང་དེའོ། །དེ་ཆོས་ཅན། ཆགས་སྒྲིབ་ཅི་རིགས་ལས་གྲོལ་བའི་་་་
ཡོན་ཏན་དང་ལྡན་ཏེ། གང་བདེན་པར་ཞེན་པའི་ཆགས་པ་མེད་
པའི་ཡོན་ཏན་དང་ལྡན་པའི་ཕྱིར། དེར་ཐལ། ཇི་ལྟ་བ་གཟིགས་
པའི་ཡེ་ཤེས་ཀྱིས་དྲི་མ་མེད་པའི་དབྱིངས་ཆོས་ཉིད་མངོན་སུམ་་
དུ་རྟོགས་པའི་ཕྱིར། ཡང་ན། དེ་ཆོས་ཅན། དེ་དང་ལྡན་ཏེ།
ཆགས་པ་ཉོན་སྒྲིབ་ཅི་རིགས་ལས་གྲོལ་བའི་ཡོན་ཏན་དང་ལྡན་་
པའི་ཕྱིར། དེ་ཆོས་ཅན། ཐོགས་སྒྲིབ་ཅི་རིགས་ལས་གྲོལ་བའི་་་་
ཡོན་ཏན་དང་ལྡན་ཏེ། ཐོགས་པ་མེད་པའི་ཡོན་ཏན་དང་ལྡན་་་
པའི་ཕྱིར། དེར་ཐལ། རང་རྒྱུད་ན་སེམས་ཅན་གྱིས་མཚོན་པའི་་
ཤེས་བྱ་མཐའ་ཡས་པ་ལ་ཆོས་ཉིད་གནས་པར་མ ཁྱེན་པའི་ཇི་་་་་
སྙེད་པ་གཟིགས་པའི་ཡེ་ཤེས་ཡོད་པའི་ཕྱིར། ཡང་ན། དེ་ཆོས་་་
ཅན། དེ་དང་ལྡན་ཏེ། ཐོགས་པ་ཤེས་སྒྲིབ་ཅི་རིགས་ལས་གྲོལ་་་་
བའི་ཡོན་ཏན་དང་ལྡན་པའི་ཕྱིར། ཡིག་ཆ་མང་པོར། ཆགས་་་་
ཐོགས་ཀྱི་སྒྲིབ་པ་གཉིས་ཤེས་སྒྲིབ་ཀྱི་རྣམ་གྲངས་སུ་གསུངས་པ་ནི།
རྒྱུད་བླའི་ཚིག་ཟིན་ལྟར་ཆགས་སྒྲིབ་བདེན་འཛིན་ལ་བཞག་ཕྱིན། །
རང་རྒྱུད་པའི་སྐབས་སུ་དེ་ཤེས་སྒྲིབ་ཏུ་ཁས་ལེན་དགོས་པ་ལ་་་
དགོངས་ཀྱི། སྤྱིར་གསེར་ཕྲེང་ལྟར། ཆགས་སྒྲིབ་དང་ཉོན་སྒྲིབ་་་
དོན་གཅིག ཐོགས་སྒྲིབ་དང་ཤེས་སྒྲིབ་དོན་གཅིག་ཏུ་ཁས་་
ལེན་དགོས་སོ། །དེ་ཡང་ཐལ་འགྱུར་བའི་ལུགས་ཏེ་དེའི་ལུགས་ལ།
52



ཆགས་སྒྲིབ་བདེན་འཛིན་དང༌། ཐོགས་སྒྲིབ་ཤེས་སྒྲིབ་ཡིན་ལ།
རང་རྒྱུད་པའི་ལུགས་ལ། ཆགས་ཐོགས་ཀྱི་སྒྲིབ་པ་གཉིས་ཀ་ཤེས་
སྒྲིབ་དང༌། དམན་སྒྲིབ་ལ་ཉོན་སྒྲིབ་འཇོག་གོ །འོན་ཀྱང་དམན་
སྒྲིབ་ལ་དེས་ཁྱབ་པ་མིན་ཏེ། ཉན་ཐོས་འཇིགས་སྲེད་དང་རང་
རྒྱལ་བརྩེ་མེད་ཀྱི་སྒྲིབ་པ་དག་དམན་སྒྲིབ་དང་ཤེས་སྒྲིབ་ཏུ་་་་་
འཇོག་པའི་ཕྱིར་རོ། །ཞེས་ཟེར་བ་ཡོད་ཀྱང་། རང་ལུགས་ལ།
དམན་སྒྲིབ་སྒྲིབ་པར་འདོད་པ་སོགས་མི་འཐད་དོ། །དེ་ཆོས་ཅན།
དམན་སྒྲིབ་ཅི་རིགས་ལས་གྲོལ་བའི་ཡོན་ཏན་དང་ལྡན་ཏེ།
མཉམ་རྗེས་ཀྱི་ཡེ་ཤེས་གཉིས་ཀྱིས་རིམ་བཞིན་ཇི་ལྟ་བ་དང་ཇི་་་་
སྙེད་པ་ལེགས་པར་གཟིགས་ཤིང་ཆགས་ཐོགས་ཀྱི་སྒྲིབ་པ་ཅི་་་་་
རིགས་ལས་གྲོལ་བའི་གཟིགས་པ་དག་པས་སངས་རྒྱས་ཀྱི་ཡེ་ཤེས་
བླ་ན་མེད་པ་དང་ཉེ་བར་གྱུར་པས་ལུས་ཅན་ཀུན་གྱི་སྐྱབས་བྱེད་
པའི་ཡོན་ཏན་དང་ལྡན་པའི་ཕྱིར། ཡང་ན། དེ་ཆོས་ཅན། དེ་་་
དང་ལྡན་ཏེ། དམན་པ་སྙོམ་འཇུག་གི་སྒྲིབ་པ་ཅི་རིགས་ལས་གྲོལ་
བའི་ཡོན་ཏན་དང་ལྡན་པའི་ཕྱིར། དེ་ཆོས་ཅན། རིག་པའི་ཡོན་
ཏན་དང་ལྡན་ཏེ། ཇི་ལྟ་བ་དང་ཇི་སྙེད་པའི་གནས་ལུགས་མངོན་
སུམ་དུ་རྟོགས་པའི་ཡོན་ཏན་གཉིས་དང་ལྡན་པས་གཞན་རྒྱུད་ཀྱི་
རྨོངས་པ་སེལ་ནུས་ཤིང་སེམས་ཅན་ཐམས་ཅད་ཀྱི་རྒྱུད་ལ་འཚང་
རྒྱ་རུང་གི་རིགས་ཡོད་པར་མཁྱེན་པའི་ཡོན་ཏན་དང་ལྡན་པའི་་
ཕྱིར། དེ་ཆོས་ཅན། གྲོལ་བའི་ཡོན་ཏན་དང་ལྡན་ཏེ། ཆགས་པ་
ཉོན་མོངས་པ་དང་ཐོགས་པ་ཤེས་བྱའི་སྒྲིབ་པ་དང་དམན་པ་་་་་
སྙོམ་འཇུག་གི་སྒྲིབ་པ་ཅི་རིགས་ལས་གྲོལ་བའི་དག་པའི་ཡོན་་་་
ཏན་གསུམ་མངའ་བས་གཞན་རྒྱུད་ལ་དང་བ་འདྲེན་ཞིང་། དེ་་་
53



དག་ཀྱང་རང་ཉིད་གང་ལ་བསླབ་པའི་ལམ་དུ་འགོད་པར་མཛད་
པའི་ཡོན་ཏན་དང་ལྡན་པའི་ཕྱིར་རོ། །དེ་རྣམས་བསྡུ་ན། ཡོན་་་
ཏན་དང་བོ་གསུམ་རིག་པའི་ཡོན་ཏན་དང་། ཕྱི་མ་གསུམ་གྲོལ་་
བའི་ཡོན་ཏན་དུ་འདུ་བའི་ཕྱིར་རོ། །དེས་ན་རིག་གྲོལ་སྤྱི་ལྡོག་་་་
གཉིས་བགྲང་བ་ལ་ཆོས་ཅན། དགོས་པ་ཡོད་དེ། ཡོན་ཏན་་་་་
གསུམ་ཚན་གཉིས་རིམ་བཞིན་རྟོགས་པ་དང་སྤངས་པའམ་རིག་
པ་དང་གྲོལ་བའི་ཡོན་ཏན་དུ་ཤེས་པའི་ཆེད་ཡིན་པའི་ཕྱིར་རོ། །
སྤྱི་དོན་དུ་རིག་པའི་ཡོན་ཏན་གསུམ་གྱི་གྲངས་འདྲེན་ཚེ། ཇི་ལྟ་་
ཇི་སྙེད་པ་སོ་སོ་རང་གིས་རིག་པའི་ཚུལ་གྱིས་གཟིགས་པ་དག་་་་
པའི་ཡོན་ཏན་གཉིས་དང་། ཞེས་གཞན་དང་མི་འདྲ་བར་སྦྲེལ་་་
ནས་གསུངས་པ་ལ་ཆོས་ཅན། དགོས་པ་ཡོད་དེ། སོ་སོ་རང་རིག་
པའི་ཡོན་ཏན་དེ་ཇི་ལྟ་བ་རིག་པ་དང་ཇི་སྙེད་པ་རིག་པ་གཉིས་་
ཀྱི་ཁྱད་ཆོས་ཡིན་ཞིང་དེར་མ་ཟད་ཆགས་སོགས་ཀྱི་སྒྲིབ་པ་མེད་
པ་དང་དེ་གཉིས་ཀྱི་གཟིགས་པ་དག་པའི་ཡོན་ཏན་ཡིན་པར་་་་་
ཤེས་ཆེད་དུ་ཡིན་པའི་ཕྱིར་རོ། །ཡང་དེར་དེའི་ཚེ་སེམས་ཅན་གྱི་
རྒྱུད་ལ་བདེ་གཤེགས་སྙིང་པོ་ཡོད་པར་མངོན་སུམ་དུ་གཟིགས་པ་
དག་གི་ཡོན་ཏན་ཞེས་བགྲངས་ནས་ཇི་སྙེད་པ་རིག་པའི་ཡོན་་་་
ཏན་ཟུར་དུ་མ་བགྲངས་པ་ལ་ཆོས་ཅན། དགོས་པ་ཡོད་དེ། ཇི་་་
སྙེད་པ་རིག་པའི་མཚན་གཞི་ངོས་བཟུང་བའི་ཆེད་དུ་ཡིན་པའི་་
ཕྱིར་རོ། །དགེ་འདུན་ཡོན་ཏན་བརྒྱད་ལྡན་དུ་བཤད་པ་ནི། རྒྱུད་
བླ་དར་ཊཱིཀ་སོགས་ཁུངས་ཐུབ་ཀྱི་ཡིག་ཆ་ཆེས་མང་པོ་ཞིག་ལ་་་་
བརྟེན་པ་ཡིན་ལ། གསེར་ཕྲེང་ལས། ཡོན་ཏན་བཞི་ལྡན་ལས་་་་
བརྒྱུད་ལྡན་དུ་སྦྱོར་མི་རུང་བ་ལྟ་བུར་གསུངས་པ་དང་མི་འགལ་
54



ཏེ། དེ་ལྟར་གསུངས་པ་ནི། སྔ་མ་དག་གི་འདོད་པ་འགོག་ཆེད་
དང་། ཡོན་ཏན་བཞི་རྒྱུད་བླ་རྩ་འགྲེལ་གྱི་ཚིག་ལ་ཤིན་ཏུ་གསལ་
བས་ཡིན་གྱི་བརྒྱད་གཏན་ནས་མི་འཐད་ཅེས་པའི་དོན་མིན་ནོ། །
，
དགེ་འདུན་དཀོན་མཆོག་གི་དབྱེ་བ་བཤད་པ།
གཉིས་པ་དེ་ལ་དབྱེ་ན། ཉན་ཐོས་རང་རྒྱལ་ཐེག་ཆེན་གྱི་
དགེ་འདུན་དཀོན་མཆོག་གསུམ་ཡོད་པའི་ཕྱིར། ཡང་དེ་ལ་སྒྲས་
བརྗོད་རིགས་ཀྱི་སྒོ་ནས་དབྱེ་ན། ཀུན་རྫོབ་པའི་དགེ་འདུན་་་་་་
དཀོན་མཆོག་དང༌། དོན་དམ་པའི་དགེ་འདུན་དཀོན་མཆོག་་་་
གཉིས་ཡོད། དང་པོ་དང་འཕགས་པའི་གང་ཟག་དོན་གཅིག་
གཉིས་པ་ནི། འགོག་བདེན་དང་ལམ་བདེན་ལྟ་བུའོ། །སྒྲས་་་་་
བརྗོད་རིགས་ཞེས་སྨོས་པ་ལ་ཆོས་ཅན། དགོས་པ་ཡོད་དེ། དེ་་་་
རྣམས་གང་རུང་ཡིན་ན་དགེ་འདུན་དཀོན་མཆོག་ཡིན་པས་མ་་་
ཁྱབ་པར་ཤེས་པའི་ཆེད་དུ་ཡིན་པའི་ཕྱིར་རོ། །
གནས་སྐབས་དང་མཐར་ཐུག་གི་སྐྱབས་ཀྱི་
ཁྱད་པར་བཤད་པ།
གསུམ་པ་གནས་སྐབས་དང་མཐར་ཐུག་གི་སྐྱབས་ཀྱི་ཁྱད་
པར་བཤད་པ་ནི། ལམ་གྱི་བགྲོད་པ་མཐར་ཐུག་པར་མ་རྫོགས་་་
ཀྱང་གདུལ་བྱའི་བསམ་པའི་ངོར་རྫོགས་པ་ལྟར་སྣང་བའི་ཆ་ནས་
བཞག་པའི་སྐྱབས་དེ། གནས་སྐབས་ཀྱི་སྐྱབས་ཀྱི་མཚན་ཉིད། ས་
མཚམས་ལམ་མ་ཞུགས་ནས་རྒྱུན་མཐའི་བར་དུ་ཡོད། དབྱེ་ན། །
དགེ་འདུན་དང་ཆོས་གཉིས་ཡོད། དཔེར་ན། ཉན་ཐོས་སྒོམ་ལམ་
55



པ་དང་། དེའི་རྒྱུད་ཀྱི་འགོག་ལམ་གཉིས་ལྟ་བུ་རིམ་བཞིན་ནོ། །
ཉན་ཐོས་སྒོམ་ལམ་པ་ཆོས་ཅན། །ཁྱོད་ལ་གནས་སྐབས་ཀྱི་སྐྱབས་
ཞེས་བརྗོད་པའི་རྒྱུ་མཚན་ཡོད་དེ། དངོས་པོའི་གནས་ཚོད་ལ་་་་
བདེན་པར་མ་གྲུབ་ཀྱང་བློ་ཀུན་རྫོབ་པའི་ངོར་བདེན་པ་ལ་ཀུན་
རྫོབ་ཀྱི་བདེན་པ་ཞེས་སྒྲ་བཤད་པ་བཞིན་གདུལ་བྱའི་བསམ་པའི་
ངོར་ལམ་གྱི་བགྲོད་པ་མཐར་ཐུག་ཀྱང་གནས་ཚོད་ལ་བགྲོད་པ་་
མཐར་ཐུག་པ་མ་ཡིན་པའི་སྐྱབས་ཡིན་པའི་རྒྱུ་མཚན་གྱིས་དེ་་་་
ལྟར་བརྗོད་པའི་ཕྱིར་རོ། །གནས་སྐབས་ཀྱི་སྐྱབས། ཀུན་རྫོབ་་་་་
པའི་སྐྱབས། མཐར་ཐུག་ཏུ་མ་ཕྱིན་པའི་སྐྱབས། འཇིགས་བཅས་
ཀྱི་སྐྱབས་རྣམས་དོན་གཅིག་ཡིན་ནོ། །ལམ་གྱི་བགྲོད་པ་མཐར་་་
ཐུག་པར་རྫོགས་ཤིང་རྫོགས་པ་ལྟར་གདུལ་བྱའི་བསམ་པའི་ངོར་
སྣང་བའི་ཆ་ནས་བཞག་པའི་སྐྱབས་དེ། མཐར་ཐུག་གི་སྐྱབས་ཀྱི་
མཚན་ཉིད། ས་མཚམས་སངས་རྒྱས་ཀྱི་ས་ཁོ་ནར་ཡོད། དབྱེ་ན།
སྐྱབས་གསུམ་ཡོད། སྟོན་པ་ཐུབ་པའི་དབང་པོ་ཆོས་ཅན། ཁྱོད་་་
ལ་མཐར་ཐུག་གི་སྐྱབས་ཞེས་བརྗོད་པའི་རྒྱུ་མཚན་ཡོད་དེ། བློ་་་
དོན་དམ་པ་འཕགས་པའི་མཉམ་གཞག་གིས་གཟིགས་པ་ལྟར་་་་
གནས་ལུགས་མཐར་ཐུག་ཏུ་གྲུབ་པའི་ཆོས་ལ་དོན་དམ་བདེན་པ་
ཞེས་བཤད་པ་བཞིན་དངོས་པོའི་གནས་ཚོད་ལ་ལམ་གྱི་བགྲོད་པ་
མཐར་ཐུག་པའི་སྐྱབས་ཡིན་པའི་རྒྱུ་མཚན་གྱིས་དེ་ལྟར་བརྗོད་་་
པའི་ཕྱིར། མཐར་ཐུག་གི་སྐྱབས། དོན་དམ་པའི་སྐྱབས། གནས་
སྐབས་ལས་འདས་པའི་སྐྱབས། འཇིགས་པ་མེད་པའི་སྐྱབས། མི་
སླུ་བའི་སྐྱབས། མི་ཟད་པའི་སྐྱབས། རྟག་པའི་སྐྱབས། གཡུང་་་
དྲུང་གི་སྐྱབས་རྣམས་དོན་གཅིག་པ་ཡིན་ནོ། །
，
56



གསུང་རབ་སྤྱི་ལས་སྐྱབས་གསུམ་རྣམ་པར་བཞག་པའི་
དགོས་པ་བཤད་པ།
བཞི་པ་གསུང་རབ་སྤྱི་ལས་སྐྱབས་གསུམ་རྣམ་པར་བཞག་
པའི་དགོས་པ་བཤད་པ་ལ་གཉིས། དངོས་དང་། ཞར་བྱུང་་་་་་
དཀོན་མཆོག་གི་སྒྲ་དོན་བཤད་པའོ། །དང་པོ་ནི་རྒྱུད་བླར། སྟོན་
པ་བསྟན་པ་སློབ་དཔོན་གྱིས། །ཞེས་སོགས་ཤོ་ལོ་ཀ་གཅིག་གིས་་
བསྟན་པ་ལྟར་རིམ་བཞིན་བཤད་པར་བྱའོ། །དེ་ཡང་འབྲས་་་་་
སྐྱབས་ཀྱི་དབང་དུ་བྱས་ན། སངས་རྒྱས་དཀོན་མཆོག་སྐྱབས་སུ་
བཞག་པ་ལ་ཆོས་ཅན། དགོས་པ་ཡོད་དེ། སངས་རྒྱས་ཀྱི་གོ་་་་་་
འཕང་རང་རྒྱུད་ལ་ཐོབ་བྱར་བྱེད་པའི་ཐེག་པ་ཆེན་པོའི་རིགས་་
ཅན་རྣམས་ལ་སངས་རྒྱས་ཀྱི་ཡོན་ཏན་བསྟན་ནས་དེ་རྟོགས་པའི་
ཆེད་དུ་ཡིན་པའི་ཕྱིར། ཆོས་དཀོན་མཆོག་སྐྱབས་སུ་བཞག་པ་ལ་
ཆོས་ཅན། དགོས་པ་ཡོད་དེ། དམ་པའི་ཆོས་རྟེན་འབྲེལ་ཟབ་་་་
མོའི་དོན་རྟོགས་པས་འཁོར་བའི་སྡུག་བསྔལ་ཟད་པ་རང་རྒྱུད་ལ་
ཐོབ་བྱར་བྱེད་པའི་རང་རྒྱལ་གྱི་རིགས་ཅན་རྣམས་ལ་ཆོས་ཀྱི་་་་
ཡོན་ཏན་བསྟན་ནས་དེ་རྟོགས་པའི་ཆེད་དུ་ཡིན་པའི་ཕྱིར། དགེ་
འདུན་དཀོན་མཆོག་སྐྱབས་སུ་བཞག་པ་ལ་ཆོས་ཅན། དགོས་པ་
ཡོད་དེ། སྲིད་པ་ཐ་མའི་ཚེ་ཡང་གཞན་གྱིས་ཆོས་བསྟན་པ་ལ་་་་
ལྟོས་པའི་སློབ་མ་དགྲ་བཅོམ་པའི་རྒྱུད་ཀྱི་འབྲས་བུ་ཐོབ་བྱར་་་་
བྱེད་པའི་ཉན་ཐོས་ཀྱི་རིགས་ཅན་རྣམས་ལ་དགེ་འདུན་གྱི་ཡོན་་
ཏན་བསྟན་ནས་དེ་རྟོགས་པའི་ཆེད་དུ་ཡིན་པའི་ཕྱིར་རོ། །རྒྱུ་་་་
སྐྱབས་ཀྱི་དབང་དུ་བྱས་ན། དཀོན་མཆོག་གསུམ་སྐྱབས་སུ་་་་་



བཞག་པ་ལ་ཆོས་ཅན། དགོས་པ་ཡོད་དེ། དེ་གསུམ་རིགས་ཅན་
རེ་རེའི་ཡང་སྐྱབས་སུ་རྟོགས་པའི་ཆེད་དང་ལམ་དུ་མ་ཞུགས་་་་་
ཀྱང་མཆོག་གསུམ་སོ་སོར་མཆོད་པ་དང་བཀུར་སྟི་སོགས་ཀྱི་བྱ་་
བ་བྱེད་པ་ལ་མོས་པ་རྣམས་ཀྱི་བསོད་ནམས་ཀྱི་ཞིང་དུ་ཤེས་པའི་
ཆེད་དུ་ཡིན་པའི་ཕྱིར་རོ། །མདོར་ན་འབྲས་སྐྱབས་ཀྱི་དབང་དུ་་
བྱས་ན་རིགས་ཅན་གསུམ་ལ་སྐྱབས་གསུམ་སོ་སོར་ཕྱེ་ནས་སྦྱར་་
ཞིང་། ལམ་ཞུགས་ཀྱི་གང་ཟག་དཀོན་མཆོག་གསུམ་གར་བྱ་བ་་་
བྱེད་པར་མོས་པའི་དོན་དུ་རེ་རེ་ལའང་རྒྱུ་སྐྱབས་གསུམ་ག་རྣམ་
པར་བཞག་ལ། ལམ་མ་ཞུགས་ཀྱི་གང་ཟག་སྐྱབས་གསུམ་སོ་སོར་
བྱ་བ་བྱེད་པར་མོས་པའི་དོན་དུ་སྐྱབས་གསུམ་སོ་སོར་ཕྱེ་ནས་་་་
རྒྱུའི་སྐྱབས་སུ་བཞག་པ་ཡིན་ནོ། །
ཞར་བྱུང་དཀོན་མཆོག་གི་སྒྲ་དོན་བཤད་པ།
གཉིས་པ་ཞར་བྱུང་དཀོན་མཆོག་གི་སྒྲ་དོན་བཤད་པ་ནི།
རྒྱུད་བླར། འབྱུང་བ་དཀོན་ཕྱིར་དྲི་མེད་ཕྱིར། །ཞེས་སོགས་ཤོ་ལོ་
ཀ་གཅིག་གིས་མཚུངས་ཆོས་དྲུག་གི་སྒོ་ནས་བཤད་པ་སྟེ་རིམ་་་་་
བཞིན། སངས་རྒྱས་སོགས་གསུམ་པོ་ལ་དཀོན་མཆོག་ཅེས་བརྗོད་
པ་ལ་ཆོས་ཅན། རྒྱུ་མཚན་ཡོད་དེ། ཡིད་བཞིན་གྱི་ནོར་བུ་འཇིག་
རྟེན་ན་འབྱུང་བ་དཀོན་པ་ལྟར་དེ་གསུམ་ཡང་འབྱུང་བ་དཀོན་་
པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། འདིས་སྐྱབས་དང་
མཇལ་བ་ཤིན་ཏུ་དཀའ་བས་ད་ལྟ་ཉིད་ནས་འབད་པ་ཆེན་པོས་
སྐྱབས་འགྲོ་བྱ་དགོས་པར་བསྟན་ཏོ། །དེ་ཆོས་ཅན། དེ་ལྟར་ཡོད་
དེ༑ ནོར་བུར་རྡུལ་སོགས་ཀྱི་དྲི་མ་མེད་པ་ལྟར་དེ་གསུམ་ཡང་་་
，
58



གདུལ་བྱ་སྐྱབས་མི་ནུས་པ་དང་བསླུ་བ་སོགས་ཀྱི་དྲི་མ་དང་བྲལ་
བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། འདིས་གཞན་སྐྱོབ་
པར་མི་ནུས་པའི་འཇིག་རྟེན་པའི་ལྷ་སོགས་སྐྱབས་སུ་མི་རིགས་་
པར་བསྟན་ཏོ། །དེ་ཆོས་ཅན། དེ་ལྟར་ཡོད་དེ། ནོར་བུར་དབུལ་
བ་སེལ་པའི་མཐུ་དང་ལྡན་པ་ལྟར་དེ་གསུམ་ལ་ཡང་གདུལ་བྱའི་
སྡུག་བསྔལ་སེལ་བའི་མཐུ་དང་ལྡན་པའི་རྒྱུ་མཚན་གྱིས་དེ་ལྟར་་
བརྗོད་པའི་ཕྱིར། འདིས་དེ་གསུམ་སྐྱབས་ཀྱི་ཡོན་ཏན་དང་ལྡན་
པར་བསྟན་ཏོ། །དེ་ཆོས་ཅན། དེ་ལྟར་ཡོད་དེ། ནོར་བུ་འཇིག་་་
རྟེན་གྱི་རྒྱན་ཡིན་པ་ལྟར་དེ་གསུམ་ཡང་ཐར་བ་དོན་གཉེར་གྱི་་་་
གང་ཟག་གི་རྒྱན་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
འདིས་དེ་གསུམ་ལ་སྐྱབས་བཅོལ་བའི་དགོས་པ་འགྲུབ་པར་་་་་
བསྟན་ཏོ། །དེ་ཆོས་ཅན། དེ་ལྟར་ཡོད་དེ། ནོར་བུ་རྒྱན་གཞན་་་་
ལས་མཆོག་ཡིན་པ་ལྟར་དེ་གསུམ་ཡང་སྐྱབས་གནས་གཞན་ལས་
མཆོག་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། འདིས་
དེ་གསུམ་ཟླ་མེད་པའི་སྐྱབས་སུ་བསྟན་ཏོ། །དེ་ཆོས་ཅན། དེ་ལྟར་
ཡོད་དེ། ནོར་བུ་བསྟོད་སྨད་སོགས་ཀྱི་སྒོ་ནས་གཞན་དུ་མི་འགྱུར་
བ་ལྟར་དེ་གསུམ་ཡང་འགྱུར་བ་མི་མངའ་བ་འདུས་མ་བྱས་ཀྱི་་་་
རང་བཞིན་དོན་དམ་པའི་བདེན་པ་མངོན་སུམ་དུ་རྟོགས་པས་་་
རབ་ཏུ་ཕྱེ་བ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། །
འདིས་དེ་གསུམ་གྱིས་ཕན་བཏགས་མ་བཏགས་ལ་མི་ལྟ་བར་་་་
བསྟན་ཏོ། །
，，
59



སྐྱབས་སུ་འགྲོ་དགོས་པའི་རྒྱུ་མཚན་བཤད་པ།
གསུམ་པ་སྐྱབས་སུ་འགྲོ་དགོས་པའི་རྒྱུ་མཚན་ནི། བདག་
སོགས་མ་རྒན་སེམས་ཅན་ཐམས་ཅད་འཁོར་བ་ཐོག་མ་མེད་པ་་
ཞིག་ནས་དུས་ད་ལྟའི་བར་དུ་སྤྱིར་འཁོར་བ་དང་། ཁྱད་པར་་་་་
ངན་སོང་གསུམ་ལ་གཏན་གྱི་སྡོད་གནས་ལྟ་བུར་བྱས་ཏེ། ཡུན་་་
རིང་པོར་སྡུག་བསྔལ་བསམ་གྱིས་མི་ཁྱབ་པ་ཞིག་མྱངས་ཟིན་ཀྱང་
ད་དུང་ཡང་གཉེན་པོས་བཙན་ཆོད་ཅིག་མ་བྱུང་ན། དེ་མ་ཐག་་
སྡུག་བསྔལ་གྱི་རང་བཞིན་ཅན་དུ་འགྱུར་འགྲོ་རྒྱུ་ལས་གཞན་མེད་
པས་ན། རྟེན་འབྲེལ་ཕུན་སུམ་ཚོགས་ཏེ་གཏན་གྱི་བདེ་སྡུག་གི་་་
འདམ་ཀ་རང་ལག་ན་ཡོད་པའི་སྐབས་འདིར། རང་གིས་རང་མ་
བསླུས་པར་བྱས་ཏེ། ཐར་པ་མཆོག་གི་གོ་འཕང་ཐོབ་པར་བྱེད་་་
དགོས་པ་སོགས་རྒྱ་བོད་ཀྱི་གསུང་རབ་མང་པོར་དུ་མ་ཞིག་་་་་་
གསུངས་ཤིང་། མདོར་ན། ཐར་འདོད་ཀྱི་གདུལ་བྱ་རྣམས་ཆོས་་
ཅན། མཆོག་གསུམ་ལ་དུས་ད་ལྟ་ཉིད་ནས་སྐྱབས་སུ་འགྲོ་དགོས་
ཏེ༑ དལ་འབྱོར་གྱི་རྟེན་འདི་རྙེད་པར་དཀའ་ཞིང་འཇིག་ཀྱང་
སླ་འཇིག་ནས་ངན་སོང་དུ་སྐྱེས་ན་ཐར་པ་དང་ཐམས་ཅད་་་་་་་
མཁྱེན་པ་ལྟ་ཞོག་བདེ་འགྲོའི་སྒྲ་ཙམ་ཡང་བསྐལ་པའི་བར་དུ་་་་་
ཐོས་དཀའ་ཞིང་སྐྱབས་བཙལ་ཡང་མི་རྙེད་ལ་བླང་དོར་གྱི་གནས་
ལ་འཇུག་པའི་བློའི་མཐུ་ཡང་མེད་པའི་ཕྱིར་རོ། །དེ་ལྟར་སྐྱབས་་
སུ་འགྲོ་དགོས་པའི་རྒྱུ་མཚན་བཤད་པ་ལ་ཆོས་ཅན། དགོས་པ་་་
ཡོད་དེ། སྐྱབས་འགྲོ་གང་བྱས་ཐམས་ཅད་གནད་དུ་འགྲོ་བའི་་་་
ཆེད་ཡིན་པའི་ཕྱིར། དེར་ཐལ། དེའི་རྒྱུ་མཚན་མ་བསམས་ན།
60



༥
.
སྐྱབས་འགྲོ་བྱས་ཀྱང་ཡམ་མེ་བ་ཞིག་ལས་སྐྱབས་འགྲོའི་བསམ་པ་
ཤུགས་དྲག་མི་འོང་ཞིང་སྐྱབས་འགྲོའི་བསམ་པ་མ་སྐྱེས་ན་ཚིག་་
ཙམ་ལས་སྐྱབས་འགྲོའི་ངོ་བོ་མི་འབྱུང་བའི་ཕྱིར་རོ། །
ཇི་ལྟར་སྐྱབས་སུ་འགྲོ་བའི་ཚུལ་བཤད་པ།
བཞི་པ་ཇི་ལྟར་སྐྱབས་སུ་འགྲོ་བའི་ཚུལ་བཤད་པ་ལ་གསུམ།
དངོས་དང་། སྐྱབས་འགྲོའི་བསྟན་པ་ལ་འཇུག་པའི་ཚད་བཤད་
པ། ལག་ཏུ་ལེན་ཚུལ་མདོ་ཙམ་བཤད་པའོ། །དང་པོ་ནི། ཁ་་་་
ཙམ་དང་ཚིག་ཙམ་གྱི་སྐྱབས་འགྲོས་ཅི་ཡང་མི་འོང་ཞིང་། ཁ་་་་
ནས་སྐྱབས་འགྲོའི་ཚིག་བཀླགས་པ་ཙམ་ལ་ཡང་སྐྱབས་འགྲོ་མི་་་
འཇོག་པས། དྲངས་ཟིན་པའི་ཨི་ཐི་བ་ཞེས་པ་ནི་རྣལ་མའམ་་་་་
དངོས་མ་ཞེས་པའི་དོན་ཡིན་པས་སྐྱབས་འགྲོ་བཅོས་མ་མ་ཡིན་་
པ་ལ། རྒྱུ་འཇིགས་དད་གཉིས་ཤུགས་དྲག་པོ་སྔོན་དུ་སོང་བ་ཞིག་
དགོས་ཀྱི། རྒྱུ་གཉིས་ཚིག་ཙམ་དུ་སོང་ན་སྐྱབས་འགྲོ་ཡང་ཚིག་་་
ཙམ་དུ་འགྲོ་སྟེ། དཔེར་ན་བཙོན་རར་བཅིངས་པའི་མི་ཞིག་་་་་་
བཙོན་རའི་སྡུག་བསྔལ་ལ་འཇིགས་པའི་བློ་དྲག་པོ་ཞིག་མེད་ན་་
སྐྱབས་འཚོལ་བའི་བློ་མི་སྐྱེ་ཞིང་། འཇིགས་པ་དེ་ལས་སྐྱོབ་པའི་་
སྐྱབས་ལ་དེ་ལྟ་བུའི་ནུས་པ་ཡོད་པར་ཡིད་མི་ཆེས་ན་སྙིང་ནས་བློ་
མི་གཏོད་པས། ཁྱོད་ཀྱིས་བདག་འདི་ལས་སྒྲོལ་ཞེས་སྨྲས་ཀྱང་་་་
ཚིག་ཙམ་ཡིན་པ་དང་འདྲ་བར་གསུངས་ཤིང་། བསྟན་པའི་་་་་
ཚངས་ཐིག་ལམ་རིམ་ཆེན་མོ་ལས་ཀྱང་། དེས་ན་དེ་གཉིས་ཚིག་
ཙམ་དུ་སོང་ན་སྐྱབས་འགྲོ་ཡང་དེ་དང་འདྲ་ལ། དེ་གཉིས་ཤུགས་
དྲག་ལ་བརྟེན་པ་ཞིག་ཡོད་ན་སྐྱབས་འགྲོ་ཡང་ཡིད་འཁུལ་བ་་་་



ཞིག་འོང་བས་རྒྱུ་གཉིས་ལ་འབད་པར་བྱའོ། །ཞེས་དང་། བློ་་་་་
བཟང་བཞད་པའི་སྒྲ་དབྱངས་ལས། ཁ་ཙམ་ཚིག་ཙམ་མ་ཡིན་་་་
པའི། །སྐྱབས་འགྲོ་སེམས་བསྐྱེད་ནན་ཏན་བྱ། །ཞེས་དང་། ཡང་
དེར། ངན་སོང་གསུམ་གྱི་སྡུག་བསྔལ་ལ། །སྙིང་ནས་འཇིགས་པ་
མ་སྐྱེས་ན། །སྐྱབས་འགྲོ་ཡང་དག་མི་སྲིད་ཅེས། བདག་ཉིད་ཆེན་
པོས་ཞལ་འཆེས་པའི། །བཀའ་ལས་འགོང་བར་མི་ནུས་ཏེ། །ཞེས་
གསུངས་པའི་ཕྱིར་རོ། །དེས་ན་གསུང་རབ་མང་པོར། ཁྱད་པར་
གྱི་ཆོས་བཞིའི་སྒོ་ནས་སྐྱབས་སུ་འགྲོ་དགོས་པར་གསུངས་ཤིང་།
སྒྲ་དབྱངས་ལས་ཀྱང༌། ཚིག་གི་སྐྱབས་འགྲོ་ལས་གཞན་དུ། །
བསྐྱབ་བྱའི་འཇིགས་པས་ཡིད་སྐྲག་ནས། །བླ་མ་དཀོན་མཆོག་་་་
གསུམ་པོ་ཡི། །ཡོན་ཏན་ཁྱད་པར་ཤེས་པ་དང༌། ཁས་བླངས་་་་་
གཞན་དུ་མི་སྨྲ་བས། །སྐྲག་པའི་འཇིགས་ཆེན་སྐྱོབ་པ་ཡི། །ནུས་་
མཐུ་ཡོད་པར་ཡིད་ཆེས་ནས། །སྐྱབས་ལ་རེ་ལྟོས་འཆའ། ཞེས་་་་
སོགས་གསུངས་པ་ལྟར། རྒྱུ་གཉིས་ཤུགས་དྲག་པོས་དྲངས་ཤིང་་
སངས་རྒྱས་ཀྱི་ཡོན་ཏན་ཤེས་པ། ཁྱད་པར་ཤེས་པ། ཁས་བླངས་
པ༑ གཞན་དུ་མི་སྨྲ་བ་སྟེ་བཞིའི་སྒོ་ནས་རང་སོགས་གང་ལས་་་
སྐྱབས་དགོས་པའི་ཡུལ་དེ་ལས་སྐྱོབ་པའི་སྐྱབས་སྟོན་པའི་ནུས་པ་
སངས་རྒྱས་ལ་ཡོད་པར་ཡིད་ཆེས་ནས། དེ་འདྲའི་སྐྱབས་ཤིག་་་་
སྟོན་པར་སངས་རྒྱས་ཐུགས་རྗེ་ཅན་ཁྱེད་མཁྱེན་སྙམ་ནས་སྙིང་་་
ཐག་པ་ནས་རེ་ལྟོས་འཆའ་བ་དེ། སངས་རྒྱས་དཀོན་མཆོག་ལ་་་
སྐྱབས་སུ་འགྲོ་ཚུལ་དང་། རྒྱུ་གཉིས་ཀྱིས་དྲངས་ཤིང་ཆོས་ཀྱི་ཡོན་
ཏན་ཤེས་པ་སོགས་བཞིའི་སྒོ་ནས་རང་སོགས་གང་ལས་སྐྱབས་་་
དགོས་པའི་ཡུལ་དེ་ལས་སྐྱོབ་པའི་སྐྱབས་དངོས་མཛད་པའི་ནུས་



པ་ཆོས་དཀོན་མཆོག་ལ་ཡོད་པར་ཡིད་ཆེས་ནས་དེ་འདྲའི་སྐྱབས་
ཤིག་མཛད་པར་ཆོས་དཀོན་མཆོག་རིན་པོ་ཆེ་ཁྱེད་མཁྱེན་སྙམ་་་
ནས་སྙིང་ཐག་པ་ནས་ཡིད་ཆེས་པ་དེ། ཆོས་དཀོན་མཆོག་ལ་་་་་
སྐྱབས་སུ་འགྲོ་ཚུལ་དང༌། རྒྱུ་གཉིས་ཀྱིས་དྲངས་ཤིང་དགེ་འདུན་
གྱི་ཡོན་ཏན་ཤེས་པ་སོགས་བཞིའི་སྒོ་ནས། རང་སོགས་གང་ལས་
སྐྱབས་དགོས་པའི་ཡུལ་དེ་ལས་སྐྱོབ་པའི་སྐྱབས་སྒྲུབ་པའི་གྲོགས་
དམ་པར་བྱེད་པའི་ནུས་པ་དགེ་འདུན་དཀོན་མཆོག་ལ་ཡོད་པར་
ཡིད་ཆེས་ནས་དེ་འདྲའི་གྲོགས་བྱེད་པར་དགེ་འདུན་དཀོན་་་་་་་
མཆོག་རིན་པོ་ཆེ་ཁྱེད་མཁྱེན་སྙམ་ནས་སྙིང་ཐག་པ་ནས་རེ་ལྟོས་
འཆའ་བ་དེ། དགེ་འདུན་དཀོན་མཆོག་ལ་སྐྱབས་སུ་འགྲོ་ཚུལ་་་
ཡིན་ཞིང་། སངས་རྒྱས་དཀོན་མཆོག་གི་དོད་སོ་དེའི་སྐུ་བརྙན་་་
རྣམས་དང༌། ཆོས་དཀོན་མཆོག་གི་དོད་སོ་གསུང་རབ་རྣམས་་་
དང༌། དགེ་འདུན་དཀོན་མཆོག་གི་དོད་སོ་དེའི་སྐུ་བརྙན་རྣམས་
དང་། སོ་སྐྱེས་དགེ་འདུན་ཏེ་དེ་རྣམས་ལ་སྐྱབས་སུ་འགྲོ་བའི་་་་
ཚུལ་ཡང་། འདི་ལྟར། རྒྱུ་གཉིས་ཤུགས་དྲག་པོས་དྲངས་ཤིང་
སངས་རྒྱས་ཀྱི་ཡོན་ཏན་ཤེས་པ་སོགས་བཞིའི་སྒོ་ནས་སངས་རྒྱས་
ཀྱི་སྐུ་བརྙན་ལ་ཡང་། སངས་རྒྱས་དངོས་ཀྱི་འདུ་ཤེས་བཞག་ནས།
རང་སོགས་གང་ལས་ཞེས་སོགས་རེ་ལྟོས་འཆའ་བ་དེ། སངས་་་་
རྒྱས་ཀྱི་སྐུ་བརྙན་ལ་སྐྱབས་སུ་འགྲོ་ཚུལ་ཡིན་ལ། དེས་འོག་མ་་་་་
གཉིས་ལའང་རིགས་འགྲེའོ། །དེ་སྐད་དུ་སྒྲ་དབྱངས་ལས། ད་་་་་
ལྟའི་སྐུ་གསུང་ཐུགས་རྟེན་རྣམས། །དཀོན་མཆོག་གསུམ་པོ་་་་་
དངོས་མིན་ཀྱང་། །འདི་རྣམས་ལ་བསྟེན་དཀོན་མཆོག་གསུམ། །
དྲན་པའི་ཡུལ་དུ་འགྱུར་བ་དང་། །ལྷར་བཅས་སྟོན་པ་མཆོག་དེ་



--
ཡིས། །མདོ་རྒྱུད་རྒྱ་མཚོར་དཀོན་མཆོག་གི། །རྟེན་གསུམ་བཞེང་
ཚུལ་བཞེངས་པ་ལ། །གུས་པས་བཀུར་སྟི་བྱས་པ་ཡིས། །དཀོན་་་
མཆོག་གསུམ་པོ་དངོས་ཉིད་ལ། །བྱ་བ་བྱས་པར་གསུངས་པའི་་་
ཕྱིར། །མཆོག་གསུམ་དངོས་ལྟར་གུས་པ་ལགས། །ཞེས་གསུངས་་
པའི་ཕྱིར་རོ། །མདོར་ན། ཐེག་པ་ཐུན་མོང་བ་ལྟར་ན་རང་ཉིད་་
འཁོར་བ་སྤྱི་དང༌། ཁྱད་པར་ངན་སོང་གི་སྡུག་བསྔལ་གྱིས་་་་་
འཇིགས་ནས་དེ་ལས་སྐྱོབ་པའི་ཕྱིར་སྙིང་ཐག་པ་ནས་དཀོན་་་་་
མཆོག་ལ་རེ་ལྟོས་བཅས་ཏེ་སྐྱབས་སུ་འགྲོ་བ་དང་། ཐེག་ཆེན་་་་
ཐུན་མོང་མ་ཡིན་པ་ལྟར་ན་བདག་དང་བཅས་པའི་སེམས་ཅན་་
ཐམས་ཅད་ཉོན་མོངས་པ་དང་ཤེས་བྱའི་སྒྲིབ་པས་འཇིགས་ནས། །
དེ་ལས་སྐྱོབ་པའི་ཕྱིར་དུ་སྙིང་ཐག་པ་ནས་དཀོན་མཆོག་ལ་རེ་་་
ལྟོས་བཅས་ཏེ་སྐྱབས་འགྲོ་བྱེད་དགོས་པ་ཡིན་ནོ། །འོ་ན། དཀོན་
མཆོག་གསུམ་གྱི་ཡོན་ཏན་དང་། ཁྱད་པར་ཤེས་པ་ལ་ཅི་འདྲ་་་་
ཞིག་ཤེས་དགོས་དང་། ཁས་ལེན་ཚུལ་དང་། གཞན་དུ་མི་སྨྲ་ཚུལ་
ཡང་ཅི་འདྲ་ཞིག་ཡིན་ཞེ་ན། བཤད་པར་བྱ་སྟེ། ཡོན་ཏན་ཤེས་་་
ནས་སྐྱབས་སུ་འགྲོ་བ་ལ། སྐྱབས་ཀྱི་ཡོན་ཏན་དྲན་དགོས་པ་ཡིན་
ནོ༑ །དེས་ན་དང་པོ་སངས་རྒྱས་དཀོན་མཆོག་གི་ཡོན་ཏན་ཤེས་
པ་ལ། སྤྱིར་སངས་རྒྱས་ལ་དུས་གསུམ་དང་ཕྱོགས་བཅུ་ན་་་་་
བཞུགས་པ་རྣམས་བསམས་ན་བགྲང་གིས་མི་ལང་བ་ཡོད་ཀྱང་།
རང་རེའི་བསྟན་པ་འདིའི་དབང་དུ་བྱས་ན་སངས་རྒྱས་ཤཱཀྱ་ཐུབ་
པ་ཁོང་ལ་དམིགས་ནས་ཡོན་ཏན་རྣམས་བསམས་ན་རྟེན་འབྲེལ་
ཆེ་བ་དང་། བློ་དམན་པ་རྣམས་ཀྱི་བསམ་ངོར་འཆར་སླ་བར་་་་
གསུངས་པས། ཁོང་གིས་དང་པོ་བྱང་ཆུབ་མཆོག་ཏུ་སེམས་བསྐྱེད།
64



，
-
-
བར་དུ་བསྐལ་ཆེན་གྲངས་མེད་གསུམ་གྱི་ཡུན་ལ་ཚོགས་གཉིས་་་
བསགས། མཐར་མངོན་པར་རྫོགས་པར་སངས་རྒྱས་ནས་སྐྱོན་་་
ཀུན་ཟད་ཡོན་ཏན་ཀུན་ལྡན་གྱི་བདག་ཉིད་ཅན་དུ་གྱུར་པས་ན་
སྐུའི་ཡོན་ཏན། མཚན་བཟང་པོ་སུམ་ཅུ་རྩ་གཉིས་དང་། དཔེ་་་་
བྱད་བཟང་པོ་བརྒྱད་ཅུ། སྐུའི་གསང་བ་བསམ་གྱིས་མི་ཁྱབ་པ་་་
རྣམས་ཏེ། མདོར་ན། དཔེར་བསྟོད་ལས་གསུངས་པ་ལྟར་དང༌།
གསུང་གི་ཡོན་ཏན། གསུང་དབྱངས་ལན་ལག་དྲུག་ཅུ་དང་། །
གསུང་གི་གསང་བ་བསམ་གྱིས་མི་ཁྱབ་པ་རྣམས་དང་། མདོར་ན་
འཇིག་རྟེན་ཁམས་ཀྱི་སེམས་ཅན་གང་ཡོད་ཀྱིས་དུས་གཅིག་ཏུ་དྲི་
བ་མི་འདྲ་བ་རེ་རེ་དྲིས་ཀྱང་། དེ་མ་ཐག་གསུང་གཅིག་གིས་དྲི་བ་
ཐམས་ཅད་ཀྱི་ལན་མཛད་ཅིང་། དེ་རྣམས་ཀྱིས་ཀྱང་རང་རང་གི་
སྐད་དུ་གོ་བར་འགྱུར་བ་ཤིན་ཏུ་རྨད་དུ་བྱུང་བའི་ཚུལ་ཏེ། །
བདེན་པ་པོའི་ལེའུ་དང་། བརྒྱ་ལྔ་བཅུ་བ་ལས་གསུངས་པ་ལྟར་་
དང་། ཐུགས་ཀྱི་ཡོན་ཏན་ལ། ཟག་མེད་ཡེ་ཤེས་སྡེ་ཚན་ཉེར་་་་་
གཅིག་དང་གནས་དང་གནས་མ་ཡིན་པ་མཁྱེན་པའི་སྟོབས་་་་་་
སོགས་སྟོབས་བཅུ་དང་། མདོར་ན་ཤེས་བྱ་ཐམས་ཅད་ལག་་་་་་
མཐིལ་ལ་སྐྱ་རུ་ར་བཞག་པ་ལྟར་མངོན་སུམ་དུ་མཁྱེན་པ་ལ་་་་་་་
ཐོགས་པ་མི་མངའ་བ་སྟེ། བསྔགས་འོས་བསྔགས་བསྟོད་ལས་་་་
གསུངས་པ་ལྟར་དང་། ཐུགས་རྗེ་ཆེན་པོ་བཅུ་དྲུག་སོགས་བརྩེ་་་
བའི་ཡོན་ཏན་དང་། མདོར་ན་སོ་སྐྱེ་ལས་དང་པོ་བ་རྣམས་ཉོན་
མོངས་ཀྱིས་དབང་མེད་དུ་བཅིངས་པ་ལྟར། ཐུབ་པ་ཡང་སྙིང་རྗེ་
ཆེན་པོས་དབང་མེད་དུ་བཅིངས་པས། འགྲོ་བ་རྣམས་སྡུག་་་་་
བསྔལ་བར་གཟིགས་པ་ན་ཐུགས་རྗེ་ཆེན་པོ་རྒྱུན་ཆད་མེད་པར་



སྐྱེ་བ་སྟེ། བརྒྱ་ལྔ་བཅུ་བ་ལས་གསུངས་པ་ལྟར་དང་། འཕྲིན་ལས་
ཀྱི་ཡོན་ཏན། འཕྲིན་ལས་ཉེར་བདུན་དང་། འཕྲིན་ལས་ཀྱི་་་་་
གསང་བ་བསམ་གྱིས་མི་ཁྱབ་པ་རྣམས་དང་། མདོར་ན། སྐུ་་་་་
གསུང་ཐུགས་གསུམ་གྱི་འཕྲིན་ལས་ལྷུན་གྱིས་གྲུབ་པ་དང་། རྒྱུན་
མི་ཆད་པ་གཉིས་ཀྱིས་སེམས་ཅན་ཐམས་ཅད་ལ་ཕན་འདོགས་་་
པར་མཛད་པ་སྟེ། བརྒྱ་ལྔ་བཅུ་པ་ལས་གསུངས་པ་ལྟར་ཤེས་་་་་
དགོས་མོད་ཀྱང་དཀའ་སྟེ། གྲུབ་ཐོབ་ལྕེ་སྒོམ་པས་མཛད་པའི་་་་
དཔེ་ཆོས་འགྲེལ་བར། འོ་ན་སངས་རྒྱས་ལ་ཡོན་ཏན་ཇི་ལྟ་བུ་་་་
ཡོད་ཅེ་ན། ནམ་མཁའ་འདྲ། ཞེས་སྨོས་ཏེ། དཔེར་ན་སྐྱེས་བུས་
ནམ་མཁའི་མཐའ་དབུས་ལ་ཚད་གཟུང་དུ་མེད་ཅིང་བློས་དཔག་
མི་ནུས་པ་ལྟར། འོ་སྐོལ་སོ་སོ་སྐྱེ་བོའི་བློས་སངས་རྒྱས་ཀྱི་ཡོན་་་་
ཏན་དཔག་པར་མི་ནུས་ཤིང་ཚད་གཟུང་དུ་མེད་དེ། སངས་རྒྱས་
ཀྱི་བ་སྤུའི་ཁུང་བུ་གཅིག་གི་ཡོན་ཏན་ཡང་བརྗོད་ཀྱིས་མི་ལང་སྟེ།
འོ་སྐོལ་གྱི་བློར་མི་ཤོང་གསུངས། བྱའི་རྩལ་འདྲ་ཞིང་ཞེས་པ་ནི།
དཔེར་ན་བྱ་རྒོད་ཀྱིས་ནམ་འཕངས་བཅད་བཅད་ཀྱང་གཞུག་ཏུ་
མར་འབབ་སྟེ། དེ་ཡང་ཁོ་རང་ཐང་ཆད་ནས་འབབ་པ་ལས་ནམ་
མཁའ་ལ་འགྲོ་ས་མེད་ནས་མིན། དཔེ་དེ་བཞིན་དུ་སངས་རྒྱས་ལ་
བསྟོད་པ་མཛད་པོ་རྣམས་ཀྱིས་སོ་སོའི་བློས་དེ་ལས་མ་དཔོགས་་
པ་ཡིན་གྱི་སངས་རྒྱས་ལ་ཡོན་ཏན་དེ་ཙམ་ལས་མེད་པ་མ་ཡིན་་་
ཞེས་དང་། ཡབ་སྲས་མཇལ་བའི་མདོ་ལས། བྱ་ལམ་ནམ་མཁའ་
དཔག་པར་ནུས་ཀྱང་སྲིད། །རྒྱ་མཚོ་བུམ་པས་གཞལ་དུ་རུང་ཡང་
སྲིད། །རི་རབ་སྲང་ལ་གཞལ་དུ་རུང་ཡང་སྲིད། །སངས་རྒྱས་ཡོན་
ཏན་མཐའ་རྟོགས་མི་ནུས་སོ། །ཞེས་གསུངས་པའི་ཕྱིར་རོ། །ཆོས་
66



དཀོན་མཆོག་གི་ཡོན་ཏན་ཤེས་པ་ལ། ཆོས་ཡང་དག་པར་སྡུད་པ་
ལས། གང་སངས་རྒྱས་བཅོམ་ལྡན་དེ་དག་ནི་ཡོན་ཏན་མཐའ་་་་
ཡས་མུ་མེད་པ་སྟེ། དེ་དག་ནི་ཆོས་ལས་སྐྱེས་པ། ཆོས་ཀྱི་བགོ་་་་
སྐལ་ལ་སྤྱོད་པ། ཆོས་ཀྱིས་སྤྲུལ་པ། ཆོས་བདག་པོར་གྱུར་པ། །
ཆོས་ལས་བྱུང་བ། ཆོས་ཀྱི་སྤྱོད་ཡུལ། ཆོས་ལ་རྟོན་པ། ཆོས་ཀྱིས་
གྲུབ་པ་སྟེ། ཞེས་གསུངས་པ་ལྟར། སངས་རྒྱས་ལ་གུས་པ་རྒྱུ་་་་་
མཚན་དུ་བྱས་ཏེ། སངས་རྒྱས་ཡོན་ཏན་མཐའ་ཡས་པ་ཅན་འདི་
ནི༑ ལུང་དང་རྟོགས་པའི་ཆོས་འགོག་པ་དང་ལམ་གྱི་བདེན་པ་
སྐྱོན་སྤངས་པ་དང་ཡོན་ཏན་བསྒྲུབ་པའི་བདག་ཉིད་ཅན་མངོན་
དུ་བྱས་པ་དང་བསྒོམས་པ་ལས་བྱུང་བའོ་སྙམ་དུ་ཤེས་དགོས་་་་
ཤིང་། མདོར་ན། དཔེ་ཆོས་འགྲེལ་བར། སངས་རྒྱས་ཀྱི་ཡོན་་་་
ཏན་དེ་དག་དམ་པའི་ཆོས་ལས་བྱུང་བས་དེ་ཀ་ཆོས་ཀྱི་ཡོན་ཏན་
ཡིན། ཞེས་པ་ལྟར་ཤེས་པར་བྱའོ། །དགེ་འདུན་དཀོན་མཆོག་གི་
ཡོན་ཏན་ཤེས་པ་ལ། ཆོས་ཡང་དག་པར་སྡུད་པ་ལས་གསུངས་པ་
ལྟར། འཕགས་པའི་དགེ་འདུན་རྣམས་ནི། ངག་གིས་ཆོས་སྨྲ་བ།
ལུས་ཀྱིས་ཆོས་སྤྱོད་པ། ཡིད་ཀྱིས་ཆོས་སེམས་པ། དགེ་འདུན་་་་
ལས་ཆོས་འབྱུང་བས་ཆོས་ཀྱི་ཞིང་། སྡེ་སྣོད་གསུམ་གྱི་ཆོས་འཛིན་
པ༑ གང་ཟག་ལ་མི་རྟོན་པ་ཆོས་ལ་རྟོན་པ། ལོ་ཀ་ལ་མི་མཆོད་་
པར་འཇིག་རྟེན་ལས་འདས་པའི་ཆོས་ལ་མཆོད་པ། བྱ་བ་གཞན་
མི་བྱེད་པར་ཆོས་ཀྱི་བྱ་བ་བྱེད་པ། སྤྱོད་ཡུལ་ཆོས་ལ་སྤྱོད་པས་་་
ཆོས་ཀྱི་སྤྱོད་ཡུལ་བ། སྐྱོན་དང་མ་འདྲེས་པའི་ཆོས་སྤྱོད་པ་ཕུན་་
སུམ་ཚོགས་པ། གཡོ་སྒྱུ་མེད་པས་རང་བཞིན་དྲང་བ། འབྲས་བུ་
རང་བཞིན་གྱིས་དག་པ། སྡུག་བསྔལ་གྱི་རྒྱུ་ལ་ཞུགས་པ་ལ་སྙིང་
，
62



རྗེའི་ཆོས་ཅན། སྡུག་བསྔལ་དང་ལྡན་པ་ལ་སྙིང་རྗེ་དང་ལྡན་པ།
རྟག་ཏུ་ལུས་འདུ་འཛི་དང་སེམས་རྣམ་རྟོག་ལས་དབེན་པའི་སྤྱོད་
ཡུལ་བ། རྟག་ཏུ་དགེ་བའི་ཆོས་ལ་གཞོལ་བ། ཆོས་རྟགས་ཀྱི་ཕྱག་
རྒྱ་བཞི་སྟོན་པས་རྟག་ཏུ་དཀར་པོ་སྤྱོད་པ་རྣམས་དང་། རབ་ན།
མཚོན་བྱ་དོན་གྱི་དགེ་འདུན་ཉི་ཤུ་དང༌། མཚོན་བྱེད་དཔེའི་དགེ་
འདུན་ཉི་ཤུའི་ཡོན་ཏན་རྣམས་ཤེས་དགོས་སོ། །མདོར་ན། དཔེ་
ཆོས་འགྲེལ་བར། ཆོས་ཉམས་སུ་ལེན་མཁན་དགེ་འདུན་ཡིན་པས།
སངས་རྒྱས་དང་ཆོས་གཉིས་ཀའི་ཡོན་ཏན་དགེ་འདུན་ལ་མངའ་
བ་ཡིན། ཞེས་གསུངས་པ་ལྟར་ཡིན་པས་དཀའ་མོད་ཀྱང་། དེ་་་་
ལྟར་སྐྱབས་ཡུལ་གྱི་ཡོན་ཏན་རྣམས་མ་ཤེས་ན་དད་གུས་ཆེན་པོ་
མི་སྐྱེ་བས་གཟབ་བོ། །དེ་ནས་དཀོན་མཆོག་གསུམ་གྱི་ཁྱད་པར་་
ཤེས་པ་ལ། དེ་གསུམ་པོ་རིམ་པ་ལྟར། མངོན་པར་རྫོགས་པའི་་་་
བྱང་ཆུབ་པའི་མཚན་ཉིད་ཅན་དང་། དེའི་འབྲས་བུའི་མཚན་་་་
ཉིད་ཅན་དང༌། གཞན་གྱི་མན་ངག་གིས་ཡང་དག་པར་སྒྲུབ་པའི་
མཚན་ཉིད་ཅན་ཏེ། མཚན་ཉིད་ལས་གྱུར་པའི་ཁྱད་པར་དང་།
ཡང་རིམ་པ་ལྟར་ལུང་ལེགས་པར་འབོགས་པ་དང༌། ཉོན་མོངས་
དང་སྡུག་བསྔལ་སྤངས་པ་ལ་དམིགས་པ་དང་། མངོན་པར་སྤྲོ་་་
བར་བྱེད་པའི་འཕྲིན་ལས་ཅན་ཏེ་འཕྲིན་ལས་ཀྱི་ཁྱད་པར་དང་།
ཡང་རིམ་པ་ལྟར། བསྙེན་བཀུར་ལ་གུས་པས་ཞེན་པར་བྱ་བ་དང་།
མངོན་དུ་བྱ་བ་ལ་གུས་པས་ཞེན་པར་བྱ་བ་དང་། ཆོས་མཐུན་་་་
པའི་དངོས་པོ་ལྷན་ཅིག་གིས་འགྲོགས་པ་ལ་གུས་པས་ཞེན་པར་
བྱ་བ་སྟེ། མོས་པའི་ཁྱད་པར་དང་། ཡང་རིམ་པ་ལྟར། མཆོད་པ་
དང་། རིམ་གྲོ་དང༌། རྣལ་འབྱོར་གྱི་སྦྱོར་བ་གོམས་པར་བྱ་བ་་་



དང་། ཆོས་དང་ཟང་ཟིང་གི་ལོངས་སྤྱོད་ཐུན་མོང་གིས་བསྒྲུབ་་་
པར་བྱ་བ་སྟེ། སྒྲུབ་པའི་ཁྱད་པར་དང་། དཀོན་མཆོག་གསུམ་སོ་
སོའི་ཡོན་ཏན་སོ་སོར་དང་བཀའ་དྲིན་སོ་སོར་དྲན་པ་སྟེ། རྗེས་
སུ་དྲན་པའི་ཁྱད་པར་དང་། ཡང་རིམ་པ་ལྟར་གང་ཟག་གཅིག་་་
ལ་བརྟེན་པའི་དབང་དུ་བྱས་པའི་བསོད་ནམས་རྣམ་པར་འཕེལ་
བ༑ གང་ཟག་བཞིའམ་མང་པོ་ལ་བརྟེན་པའི་དབང་དུ་བྱས་་་་་
པའི་བསོད་ནམས་རྣམ་པར་འཕེལ་བ། ཆོས་ཀྱི་དབང་དུ་བྱས་་་་
པའི་བསོད་ནམས་རྣམ་པར་འཕེལ་བ་སྟེ། བསོད་ནམས་རྣམ་་་་་
པར་འཕེལ་བ་ལས་བྱུང་བའི་ཁྱད་པར་སྟེ་ཁྱད་པར་དྲུག་ཤེས་་་་
དགོས་སོ། །དེ་ཡང་དེ་དག་གི་ནང་ནས་རྗེས་སུ་དྲན་པའི་ཁྱད་་་་
པར་ལ། དཔྱད་སྒོམ་གྱིས་ངེས་ཤེས་ཅི་འདྲོངས་ལ་འབད་པ་ཕན་
ཡོན་ཆེ་བས་གལ་ཆེ་སྟེ། དེ་ལྟར་སྒོ་སྣ་ཚོགས་ནས་དྲན་པར་བྱས་
ན༑ དཀར་ཆོས་ཀུན་གྱི་རྩ་བ་དད་པ་ཡང་སྒོ་དུ་མ་ནས་སྐྱེ་ལ། །
བློ་གོམས་ཆ་ཆེ་རུ་བཅུག་ནས་ཡང་དང་ཡང་དུ་དྲན་པར་བྱས་ཏེ།
དུས་རྒྱུན་དུ་ཉམས་ལེན་བྱས་ན་བློ་གོམས་པའི་རྗེས་སུ་འགྲོ་བས།
དང་པོར་བློ་སྦྱོང་དཀའ་སེ་བ་ཡང་ཕྱིས་དེ་ལ་ངང་གིས་འཇུག་པ་
དང་། རྗེས་སུ་དྲན་པའི་སངས་རྒྱས་སོགས་དེ་འདྲ་བ་ཞིག་བདག་
གིས་ཀྱང་ཐོབ་ན་ཅི་མ་རུང་སྙམ་དུ་བྱང་ཆུབ་ཀྱི་སེམས་སྐྱེ་བ་དང་།
ཉིན་མཚན་ཀུན་ཏུ་སངས་རྒྱས་སོགས་མཐོང་བར་འགྱུར་བ་དང་
འཆི་བའི་ཚེ་སྡུག་བསྔལ་ཅི་བྱུང་ཡང་སངས་རྒྱས་སོགས་རྗེས་སུ་་
དྲན་པ་ལས་མི་ཉམས་པར་འགྱུར་བའི་ཕྱིར་ཏེ། ཏིང་འཛིན་རྒྱལ་
པོའི་ལུང་ཤེས་བྱེད་དུ་དྲངས་ནས། བསྟན་པའི་ཚངས་ཐིག་ལམ་
རིམ་ཆེན་མོ་ལས་སོ། །ཁས་ལེན་ཚུལ་ལམ་ཁས་བླངས་པས་སྐྱབས་
69



སུ་འགྲོ་ཚུལ་ནི། སངས་རྒྱས་ནི་སྐྱབས་སྟོན་པ་པོ་སྟེ་སྨན་པ་ལྟ་བུ་
དང་། ཆོས་འགོག་ལམ་ནི་སྐྱབས་དངོས་ཏེ་སྨན་ལྟ་བུ་དང་། དགེ་
འདུན་སྐྱབས་སྒྲུབ་པའི་ཟླ་གྲོགས་ཏེ་ནད་གཡོག་ལྟ་བུའི་དཔེ་དོན་
རྣམས་སྦྱར་བའི་སྒོ་ནས་དེ་དག་ལ་སྐྱབས་སུ་འགྲོ་བ་སྟེ། འདུལ་་
བ་རྒྱ་ཆེར་འགྲེལ་ལས་འབྱུང་བ་ལྟར་རོ། །གཞན་དུ་མི་སྨྲ་བའི་་་་
ཚུལ་ལམ་དེའི་སྒོ་ནས་སྐྱབས་སུ་འགྲོ་ཚུལ་ནི། ནང་པ་དང་ཕྱི་་་་
པའི་སྟོན་པ་དང་བསྟན་པ་དང་། དེ་ལ་སློབ་པའི་དགེ་འདུན་་་་་་
རྣམས་ཀྱི་མཆོག་དམན་ཤེས་ནས། དཀོན་མཆོག་གསུམ་ཁོ་ན་ལ་
སྐྱབས་སུ་འཛིན་གྱི་གཞན་དུ་མི་འཛིན་པའམ་མི་སྨྲ་བའོ། །སྟོན་་
པའི་ཁྱད་པར་ནི། ནང་པའི་སྟོན་པ་སྐྱོན་མེད་ཅིང་ཡོན་ཏན་་་་་
རྫོགས་ལ། གཞན་སྟོན་ནི་དེ་ལས་ལྡོག་པ་སྟེ། ཁྱད་པར་འཕགས་
བསྟོད་ལས་གསུངས་པ་ལྟར་རོ། །བསྟན་པའི་ཁྱད་པར་ནི། རྒྱལ་
བའི་བསྟན་པ་ནི། ལམ་བདེ་བས་འབྲས་བུ་བདེ་བ་ཐོབ་པ་དང་།
འཁོར་བའི་རྒྱུན་ལས་ལྡོག་པ་དང༌། ཉོན་མོངས་རྣམ་པར་བྱང་་་
བར་བྱེད་པ་དང༌། ཐར་འདོད་དག་མི་སླུ་བ་དང་། གཅིག་ཏུ་་་
དགེ་བ་དང་། ཉེས་པ་དག་པར་བྱེད་ལ། ཕྱི་བསྟན་ནི། དེ་དག་་
ལས་ལྡོག་པ་སྟེ། འཕགས་བསྟོད་དང༌། བསྔགས་བསྟོད་ལས་་་་་
གསུངས་པ་ལྟར་རོ། །དགེ་འདུན་གྱི་ཁྱད་པར་ནི། ལམ་རིམ་ཆེན་
མོར། ཆོས་ཀྱི་ཁྱད་པར་བསྟན་པ་དེས་ནི་ཁྱད་ཆོས་དེ་དྲུག་རྒྱུད་
ལ་ལྡན་པའི་ནང་པ་སངས་རྒྱས་པའི་དགེ་འདུན་རྣམས་ཀྱི་ཡོན་་
ཏན་ནི་ཕྱི་རོལ་པའི་བྲམ་ཟེ་རྣམས་ལས་ཁྱད་པར་དུ་འཕགས་པ་
ཡང་རང་ཤུགས་ཀྱིས་ཤེས་པར་ནུས་སོ། །ཞེས་གསུངས་པ་ལྟར་རོ།།
དེས་ན། ལམ་རིམ་ཆེན་མོར་དགེ་འདུན་གྱི་ཁྱད་པར་མ་བསྟན་་་་



，
，
སྙམ་དུ་མི་གཟུང་ངོ༌། །འདི་དག་གི་ཁྱད་པར་སོགས་དྲི་མ་མེད་
པའི་རིགས་པའི་ལམ་ནས་སྒྲུབ་ཚུལ་འོག་ཏུ་འཆད་དོ། །སྨྲས་པ།
དཀའ་བས་རྣམ་དཔྱོད་བློ་དང་མི་ལྡན་ན། །
མཆོག་གསུམ་ཁྱད་ཆོས་མ་འདྲེས་ཇི་ལྟར་ཤེས། །
མ་ཤེས་རྨོངས་པས་སྐྱབས་གསུམ་ཁས་འཆེ་ཡང་། །
ཕན་ཡོན་དེ་ཙམ་འགྱུར་བས་ནན་ཟབ་བྱ། །
ཞེས་བྱ་བ་ནི་བར་སྐབས་ཀྱི་ཚིགས་བཅད་དོ། །
སྐྱབས་འགྲོའི་བསྟན་པ་ལ་འཇུག་པའི་ཚད་བཤད་པ།
གཉིས་པ་སྐྱབས་འགྲོས་བསྟན་པ་ལ་འཇུག་པའི་ཚད་་་་་་
བཤད་པ་ལ་གཉིས། དངོས་དང༌། རྩོད་པ་སྤོང་བའོ། །དང་པོ་ནི།
གསུང་རབ་མང་པོར། སྐྱབས་འགྲོ་ཚིག་ཙམ་མིན་པ་རྒྱུད་ལ་ཡོད་
ན༑ ནང་པ་སངས་རྒྱས་པར་ཆུད་པ། ཞེས་དང་། རྗེ་བླ་མའི་་་་
བྱང་ཆུབ་ལམ་རིམ་ཆེ་ཆུང་གཉིས་ཀར། སངས་རྒྱས་པར་ཆུད་པ་
ནི་དཀོན་མཆོག་གསུམ་ལ་སྙིང་ཐག་པ་ནས་སྟོན་པ་ལ་སོགས་་་་
པར་འཛིན་པ་དགོས་ཀྱི་དེ་མེད་ན་དགེ་བ་གང་བྱས་ཀྱང་སངས་
རྒྱས་པར་མི་ཆུད་དོ། །ཞེས་གསུངས་པ་ལྟར། ཁ་ཙམ་དང་ཚིག་་་
ཙམ་མ་ཡིན་པའི་སྐྱབས་འགྲོ་རྣལ་མ་ཞིག་རང་རྒྱུད་ལ་ནམ་སྐྱེས་
ན་དུས་དེར་རང་བསྟན་པའི་སྒོར་ཞུགས་པའམ་སངས་རྒྱས་པར་
ཆུད་པ་ཡིན་ཞིང་། དང་པོར་སྐྱེས་པའི་སྐྱབས་འགྲོ་དེ་ལ་ཡང་།
མཆོག་གསུམ་ལ་སྙིང་ཐག་པ་ནས་སྐྱབས་སུ་འགྲོ་བའི་སྐྱབས་འགྲོ་
ཞིག་དགོས། དེ་ལ་སྙིང་ཐག་པ་ནས་སྐྱབས་སུ་འགྲོ་བ་ལ་ཡང་། །
དེ་གསུམ་གྱི་ཡོན་ཏན་ཤེས་པ། ཁྱད་པར་ཤེས་པ། ཁས་བླངས་པ།



གཞན་དུ་མི་སྨྲ་བ་སྟེ་ཁྱད་ཆོས་བཞི་ལྡན་གྱི་སྒོ་ནས་སྐྱབས་སུ་འགྲོ་
དགོས་ཏེ། སྐྱབས་མགོན་གོང་མ་ཆོས་ཀྱི་གཏེར་ཆེན་པོའི་ལམ་་་
རིམ་སོགས་ལས། ཁྱད་པར་བཞི་དང་ལྡན་པའི་སྒོ་ནས་སྐྱབས་སུ་
འགྲོ་དགོས། ཞེས་དང་། དེའི་ལམ་ཟིན་སོགས་ལས། ཡོན་ཏན་་་་
ཤེས་པ་མེད་ན་སྙིང་ཐག་པ་ནས་སྐྱབས་སུ་འགྲོ་བ་མི་འོང༌། ཞེས་
པ་ནས། སྐྱབས་འགྲོ་ལ་དེ་བཞི་ངེས་པར་ཚང་དགོས། ཞེས་་་་
གསུངས་པའི་ཕྱིར་རོ། །དེ་ཡང་དེ་དག་གི་ཡོན་ཏན་སོགས་མ་་་་
མཐའ་ཡིད་དཔྱོད་ཙམ་གྱིས་ཤེས་པས་ཆོག་སྟེ། བློའི་མཐུ་ཞན་་་་
པའི་སོ་སྐྱེ་ལས་དང་པོ་པའི་སྐབས་སུ་ཡིད་དཔྱོད་ཙམ་གྱིས་་་་་་་
མཆོག་གསུམ་ལ་ངེས་པ་དྲངས་ཏེ་བསྟན་པའི་སྒོར་ཐོག་མར་་་་་
འཇུག་ཚུལ་དང༌། ཕྱིས་སུ་བློའི་མཐུ་ཆེ་བར་སོང་བའི་སྐབས་སུ་་་
ཚད་མས་ངེས་པ་དྲངས་ཏེ་སླར་མི་ལྡོག་པའི་ཚུལ་དུ་འཇུག་པ་་་་
གཉིས་ཡོད་པའི་ཕྱིར། དེར་ཐལ། སྔགས་རིམ་ཆེན་མོ་ལས། ངེས་
པ་དེ་ཡང་བློའི་མཐུ་ཆུང་བས་ནི་ཡིད་དཔྱོད་ཙམ་གྱིས་ཡིན་ལ།
བློའི་མཐུ་ཆེ་བས་ནི་ཚད་མས་དྲངས་པའི་ངེས་པ་བརྟན་པོ་་་་་་་
བཙལ་བར་བྱ་སྟེ། ཞེས་གསུངས་པའི་ཕྱིར། འོ་ན། མཆོག་གསུམ་
སོ་སོར་ཚད་མས་ངེས་པ་རྙེད་རིམ་དེ་གང་ཞེ་ན། བཤད་པར་བྱ་
སྟེ༑ ཐོག་མར་ཆོས་དཀོན་མཆོག་དང་། དེ་ནས་སངས་རྒྱས་་་་་
དཀོན་མཆོག དེ་ནས་དགེ་འདུན་དཀོན་མཆོག་སྟེ་རིམ་བཞིན་་་
སྐྱབས་གནས་ཡང་དག་ཏུ་ངེས་དགོས་པ་ཡིན་ཏེ། དགེ་འདུན་
དཀོན་མཆོག་དེ་དེ་ལྟར་ངེས་པ་ལ། ཕྱི་ནང་གི་དགེ་འདུན་གཉིས་
ཀྱི་ཁྱད་པར་ལེགས་པར་ཤེས་དགོས། དེ་ཤེས་པ་ལ་ཕྱི་པའི་དགེ་་
འདུན་ནམ་བྲམ་ཟེ་རྣམས་སྐྱོན་ལྡན་དུ་ཤེས་དགོས། དེ་ཤེས་པ་ལ་
72
，



ནང་པའི་དགེ་འདུན་སྐྱོན་བྲལ་དུ་ཤེས་དགོས། དེ་ཤེས་པ་ལ་དེ་་
གཉིས་ཀྱིས་ཉམས་སུ་ལེན་རྒྱུའི་བསྟན་པ་དེ་སྟོན་པ་པོ་སྟོན་པ་་་
གཉིས་ཀྱི་ཁྱད་པར་ལེགས་པར་ཤེས་དགོས། དེ་ཤེས་པ་ལ་ཕྱི་པའི་
སྟོན་པ་སྐྱོན་ལྡན་དུ་ཤེས་དགོས། དེ་ཤེས་པ་ལ་ནང་པའི་སྟོན་པ་
སྐྱོན་མེད་མི་སླུ་བར་ཤེས་དགོས། དེ་ཤེས་པ་ལ་སྟོན་པ་གཉིས་་་་
པོས་བསྟན་པའི་བསྟན་པ་གཉིས་ཀྱི་ཁྱད་པར་ལེགས་པར་ཤེས་་་
དགོས། དེ་ཤེས་པ་ལ་ཕྱི་པའི་བསྟན་པ་སྐྱོན་བཅས་སླ་ཆོས་སུ་་་
ཤེས་དགོས། དེ་ཤེས་པ་ལ་ནང་པའི་བསྟན་པ་སྐྱོན་མེད་མི་སླུ་་་་
བར་ཤེས་དགོས། དེ་ཤེས་པ་ལ་དེ་ལ་ལུང་རྟོགས་ཀྱི་བསྟན་པ་་་་
གཉིས་ཡོད་པ་ལས་རྗོད་བྱེད་ལུང་གི་བསྟན་པ་སྐྱོན་མེད་དུ་ཤེས་
དགོས། དེ་ཤེས་པ་ལ་བརྗོད་བྱ་རྟོགས་པའི་བསྟན་པ་སྐྱོན་མེད་དུ་
ཤེས་དགོས། དེ་ཤེས་པ་ལ་ཐར་པ་ཐོབ་བྱེད་ཀྱི་ལམ་ཤེས་དགོས། །
དེ་ཤེས་པ་ལ་ཐར་པ་དེ་ཉིད་ཐོབ་ནུས་སུ་ཤེས་དགོས། དེ་ཤེས་པ་
ལ་ཐར་པ་ཡོད་པར་ཤེས་དགོས། དེ་ཤེས་པ་ལ་འཁོར་བའི་རྩ་བ་
དང་དེ་གཅོད་ཚུལ་ཤེས་དགོས། དེ་ཤེས་པ་ལ་ཀུན་འབྱུང་འཁོར་
བའི་འཇུག་རིམ་ཤེས་དགོས། དེ་ཤེས་པ་ལ་ཐར་པ་དོན་གཉེར་གྱི་
བློ་སྐྱེ་དགོས། དེ་སྐྱེ་བ་ལ་སྡུག་བདེན་འཁོར་བའི་ཉེས་དམིགས་ལ་
ངེས་ཤེས་བསྐྱེད་དགོས་པ་ཡིན་ཞིང་། འདི་དག་གི་ཚུལ་ལེགས་་་
པར་ཤེས་པ་ཡང་གལ་ཆེ་སྟེ། རྗེ་བླ་མའི་སྔགས་རིམ་ཆེན་པོར།
ཡང་དག་པར་རྫོགས་པའི་སངས་རྒྱས་དང་། དེས་ཉེ་བར་བསྟན་
པ་དང་། དེ་ལ་ཚུལ་བཞིན་དུ་སློབ་པ་རྣམས་ཁོ་ན་ཐར་པ་འདོད་
པ་རྣམས་ཀྱི་སྟོན་པ་དང་ལམ་དང་ཐར་པར་བགྲོད་པའི་གྲོགས་་
ཡིན་གྱི། ཆོས་འདི་ལས་གཞན་དུ་གྱུར་པའི་སྟོན་པ་དང་བསྟན་པ་



དང་དེ་ལ་སློབ་པ་རྣམས་ནི་དེ་ལྟ་མ་ཡིན་ནོ། །ཞེས་སྐྱབས་གནས་
ལ་ཡིད་གཞན་དུ་མི་གཡོ་བའི་ངེས་པ་རྙེད་དགོས་ལ། ཞེས་་་་་
གསུངས་པའི་ཕྱིར་རོ། །དེས་ན་དེ་དག་གི་ཚུལ་རྒྱབ་བརྟེན་གྱི་་་་་
ཁུངས་དང་སྦྱར་ཏེ་རྒྱས་པར་བཤད་ན་ཡི་གེ་མང་འགྲོ་བས་་་་་་
ལུགས་འབྱུང་གི་ཚུལ་དུ་མདོར་བསྡུས་ཤིག་སྦྱོར་ངག་གི་ལམ་ནས་
བཤད་ན། ཐོག་མར་སྡུག་བདེན་འཁོར་བའི་ཉེས་དམིགས་ལ་་་་
ངེས་པ་བསྐྱེད་ཚུལ་ནི། སྣོད་བཅུད་ཀྱི་འཁོར་བ་འདི་དག་ཆོས་་་
ཅན། རླུང་གིས་བསྐྱོད་པའི་ཆུ་ཟླ་བཞིན་རང་དུས་ལས་སྐད་ཅིག་
ཀྱང་མི་སྡོད་པར་འཇིག་པའི་མི་རྟག་པ་ཡིན་ཏེ། སྐྱེ་བའི་ཆོས་་་་
ཅན་ཡིན་པའི་ཕྱིར། ཞེས་པ་ལྟ་བུ་དང་། ཡང་། དུག་སྦྲུལ་གྱི་་་་
ཚང་ཆོས་ཅན། དུག་གི་གནོད་པ་འབྱུང་རུང་ཡིན་ཏེ། དུག་ཅན་
གྱི་དངོས་པོ་ཡིན་པའི་ཕྱིར། དཔེ་དེ་བཞིན་དུ་སྲིད་པའི་སྣོད་་་་་
བཅུད་ཆོས་ཅན། སྡུག་བསྔལ་གྱི་གནོད་པ་འབྱུང་རུང་ཡིན་ཏེ།
སྡུག་བསྔལ་གྱི་ས་བོན་ཅན་ཡིན་པའི་ཕྱིར། དེ་ཆོས་ཅན། དེར་་་་
ཐལ། སྡུག་བསྔལ་སྐྱེད་པའི་ནུས་པ་ཅན་ཡིན་པའི་ཕྱིར། དེ་ཆོས་
ཅན། དེར་ཐལ། ལས་ཉོན་གྱི་གཞན་དབང་ཅན་ཡིན་པའི་ཕྱིར། །
ཁམས་གསུམ་འཁོར་བས་བསྡུས་པའི་ཟག་བཅས་ཀྱི་ཕུང་པོ་་་་་་
མཐའ་དག་ཆོས་ཅན། ལས་ཉོན་གྱིས་ལག་རྗེས་བཞག་པའི་འདུ་
བྱེད་ཀྱི་སྡུག་བསྔལ་ཡིན་ཏེ། ལས་ཉོན་གྱི་གཞན་དབང་ཅན་ཡིན་
པའི་ཕྱིར། ཞེས་པ་ལྟ་བུའི་རིགས་པ་དང་། དྲངས་ཟིན་གྱི་་་་་
འཕགས་ལྷའི་གསུང་ལྟ་བུའི་ལུང་དང་། མན་ངག་དུ་མས་ངེས་པ་
བསྐྱེད་དགོས་སོ། །དེ་ལྟར་སྡུག་བདེན་འཁོར་བའི་ཉེས་དམིགས་
ཤེས་པ་ན། འཁོར་བའི་གནས་དེ་ལས་ཐར་ཕྱིར་དུ་ཐར་པ་དོན་་
74



གཉེར་གྱི་བློ་བསྐྱེད་དགོས་པས་དེའི་ཚུལ་ནི། ཐར་འདོད་ཀྱི་་་་་
གདུལ་བྱ་རྣམས་ཆོས་ཅན། འཁོར་བ་གཅོང་རོང་གི་གནས་འདི་
ནས་ཐར་ན་ཅི་མ་རུང་བསམས་ནས་ཐར་པ་དོན་གཉེར་གྱི་བློ་མ་
མཐའ་བཅོས་མ་ཚུན་ཆད་སྐྱེད་པ་གལ་ཆེ་སྟེ། དེ་མ་བསྐྱེད་ན་་་་་
འཁོར་བ་ལས་ཐར་ཚུལ་མེད་པ་གང་ཞིག དེ་ལས་མ་ཐར་ན་་་་་་
གཏན་དུ་བདེ་བའི་སྐལ་པ་ཐོབ་མི་ནུས་པའི་ཕྱིར། ཞེས་པ་དང་། །
ཡང་དེ་ཆོས་ཅན། ཐར་པ་དོན་གཉེར་གྱི་བློ་དེ་སྐྱེད་པ་ལ་ཐོག་་་་
མར་ཀུན་སློང་འཆོས་པ་གལ་ཆེ་སྟེ། རྗེ་བླ་མས། དགེ་དང་མི་དགེ་
བསམ་པ་བཟང་ངན་ལགས། །བསམ་པ་བཟང་ན་ས་དང་ལམ་་་
ཡང་བཟང་། །ཞེས་སོགས་གསུངས་པ་ལྟར་ཡིན་པའི་ཕྱིར། དེ་གོ་
སླ་བར་བྱས་ན། རྣམ་པར་དག་པའི་ཀུན་སློང་འཆོས་པ་ཆོས་ཅན།
ཐར་འདོད་ཀྱི་གདུལ་བྱས་ཐར་པ་དོན་གཉེར་གྱི་བློ་སྐྱེད་པ་ལ་་་་
ཁྱོད་ཐོག་མར་གལ་ཆེ་སྟེ། ཁྱོད་ཀྱིས་མ་ཟིན་ན་ལུས་ངག་གི་ལས་
རྣམས་དགེ་བར་མི་འགྱུར། དེ་མ་གྱུར་ན་འཁོར་བ་ལས་ཐར་ཚུལ་
མེད་པའི་ཕྱིར། ཞེས་པ་སྟེ་དེ་དག་གིས་སོ། །དེ་ནས་ཀུན་འབྱུང་་་
འཁོར་བའི་འཇུག་རིམ་ལ་ངེས་པ་རྙེད་དགོས་པས་དེའི་ཚུལ་ནི།
དེ་འདྲའི་འཁོར་བའི་སྡུག་བསྔལ་རྣམས་ཆོས་ཅན། རང་རྒྱུ་ལས་
ཉོན་གྱི་ཀུན་འབྱུང་ལས་བྱུང་བ་ཡིན་ཏེ། ཉོན་མོངས་པའི་དབང་
གིས་ལས་བསགས་ལས་ལས་རྣམ་སྨིན་དང་བདག་འབྲས་ཅི་་་་་་
རིགས་ཀྱིས་བསྡུས་པའི་ཕྱི་ནང་གི་ཟག་ཕུང་རྣམས་སྐྱེས་པ་ཡིན་་་
པའི་ཕྱིར། སྙམ་དུ་བསམས་ནས་སོ། །དེ་ནས་འཁོར་རྩ་དང་དེ་་་
གཅོད་ཚུལ་ལ་ངེས་པ་རྙེད་དགོས་པས་དེའི་ཚུལ་ནི། ཡན་ལག་་་
བཅུ་གཉིས་ཀྱི་ཐོག་མའི་མ་རིག་པ་ཆོས་ཅན། འཁོར་བའི་རྩ་བ་་
75



ཡིན་ཏེ། ལས་ཉོན་གཉིས་ཀྱི་ཡང་རྩ་བ་ཡིན་པའི་ཕྱིར། དེར་ཐལ།
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་རང་འབྲས་ཡང་་
སྲིད་ཕྱི་མར་འཕེན་བྱེད་ཀྱི་ལས་ཀུན་ནས་སློང་བྱེད་ཀྱི་མི་ཤེས་པ་
ཡིན་པའི་ཕྱིར། ཞེས་པ་དང་། དེ་འདྲའི་མ་རིག་པ་དང་། བདག་
མེད་མངོན་སུམ་དུ་རྟོགས་པའི་ཤེས་རབ་གཉིས་ཆོས་ཅན། །
གནོད་བྱ་གནོད་བྱེད་དུ་གྲུབ་སྟེ། འཛིན་སྟངས་དངོས་འགལ་དུ་
སོང་བའི་ཐ་དད་པའི་ཤེས་པ་གང་ཞིག་སྔ་མ་ལ་རྒྱབ་རྟེན་ཚད་མ་
མེད་ཕྱི་མ་ལ་འཛིན་སྟངས་དོན་དང་མཐུན་པར་ཞུགས་པར་་་་་
རྟོགས་པའི་རྒྱབ་རྟེན་ཚད་མ་ཡོད་པའི་ཕྱིར། དེ་འདྲའི་ཤེས་རབ་
ཆོས་ཅན། ཡང་ཡང་གོམས་ན་གོམས་པ་མཐར་ཕྱིན་པ་འབྱུང་་་
རུང་ཡིན་ཏེ། སེམས་གསལ་རིག་གི་ཆ་ནི་ནམ་ཡང་རྒྱུན་མི་འཆད་
པས་རྟེན་བརྟན་ཅིང་། གོམས་ཟིན་འབད་རྩོལ་སྐྱར་མ་ལ་མི་ལྟོས་
པར་རང་གི་ངང་གིས་འབྱུང་བའི་སེམས་རྒྱུད་ཀྱི་ཡོན་ཏན་ཡིན་་
པའི་ཕྱིར། གང་གཉེན་པོ་སྟོབས་ལྡན་དང་ཉེ་ན་གཏན་དུ་ཟད་་་་
པའི་ཆོས་ཡིན་པས་ཁྱབ། དཔེར་ན། ཚ་རེག་སྟོབས་ལྡན་དང་ཉེ་
བའི་གྲང་རེག་བཞིན་བདག་འཛིན་ལ་ཡང་གཉེན་པོ་བདག་མེད་
རྟོགས་པའི་ཤེས་རབ་སྟོབས་ལྡན་དམིགས་པའི་ཕྱིར། ཞེས་པ་་་་
དག་གིས་སོ། །དེ་ནས་ཐར་པ་ཡོད་པ་ལ་ངེས་པ་རྙེད་དགོས་པས་
དེའི་ཚུལ་ནི། འཁོར་བ་སྤྱི་བྱེ་བྲག་གི་སྡུག་བསྔལ་མཐའ་དག་ཆོས་
ཅན། གཏན་དུ་སྤོང་ནུས་ཡིན་ཏེ། རང་གི་རྒྱུད་ལ་གཉེན་པོ་་་་
སྟོབས་ལྡན་དམིགས་པའི་ཕྱིར། ཞེས་པ་ལྟ་བུས་སོ། །དེ་ནས་ཐར་
པ་ཐོབ་ནུས་པ་ལ་ངེས་པ་རྙེད་དགོས་པས་དེའི་ཚུལ་ནི། སྡུག་་་་
ཀུན་མ་ལུས་པར་སྤངས་པའི་ཐར་པ་ཆོས་ཅན། ཐོབ་ནུས་ཡིན་ཏེ།



E
འཁོར་བ་རྒྱུ་དང་བཅས་པ་གཏན་ལྡོག་བྱེད་ནུས་པ་དེའི་ཕྱིར། །
ཞེས་པས་སོ། །དེར་མ་ཟད་དེ་དག་གི་མཐུ་ལས། བདག་མེད་་་་
རྟོགས་པའི་ཡེ་ཤེས་དེ་ཉིད་ཐབས་རྒྱ་ཆེ་བའི་ལམ་དང་ཟུང་་་་་
འབྲེལ་དུ་བསྒོམས་ན་མཐར་ཕྱིན་འབྱུང་བ་དང་། དེའི་སྟོབས་་་
ཀྱིས་ཤེས་སྒྲིབ་སྤོང་ནུས་པ་དང་། དེ་སྤངས་པའི་ཐམས་ཅད་་་་
མཁྱེན་པའི་གོ་འཕང་ཡོད་ངེས་དང་། ཐོབ་ནུས་ཀྱི་ངེས་པ་རིགས་
ལམ་ནས་བཙལ་ཚུལ་ཁོང་དུ་ཆུད་པར་འགྱུར་རོ། །དེ་ནས་ཐར་
པ་ཐོབ་བྱེད་ཀྱི་ལམ་ལ་ངེས་པ་རྙེད་དགོས་པས་དེའི་ཚུལ་ནི།
སྨིན་ལམ་གྱི་སྒྲས་བསྟན་པའི་སྡུག་བདེན་མི་རྟག་པར་རྟོགས་པའི་
ཡེ་ཤེས་སོགས་དང་། གྲོལ་ལམ་གྱི་སྒྲས་བསྟན་པའི་སྡུག་བདེན་་་
བདག་མེད་པར་རྟོགས་པའི་ཡེ་ཤེས་སོགས་ཆོས་ཅན། ཐར་པ་་་་
ཐོབ་བྱེད་ཀྱི་ཐབས་དམ་པ་ཡིན་ཏེ། འཁོར་བ་རྒྱུ་དང་བཅས་པ་་
གཏན་ཟད་བྱེད་པའི་ལམ་ཕྱིན་ཅི་མ་ལོག་པ་ཡིན་པའི་ཕྱིར། དེར་
ཐལ། སྡུག་བདེན་རྟག་པར་འཛིན་པའི་བློ་སོགས་དང་འཛིན་་་་་
སྟངས་འགལ་བའི་ཡེ་ཤེས་ཡིན་པའི་ཕྱིར། ཞེས་པ་ལ་སོགས་པས་
ངེས་པ་སྐྱེད་དོ། །དེ་ནས་རྟོགས་པའི་བསྟན་པ་སྐྱོན་མེད་མི་སླུ་བ་
ཡིན་པ་ལ། ངེས་པ་རྙེད་དགོས་པས་དེའི་ཚུལ་ནི། བདེན་བཞིའི་
གནས་ལུགས་ཕྲ་རགས་གང་ཡང་རུང་བ་ངེས་པའི་རྟོགས་པའི ་་་
བསྟན་པ་རྣམས་ཆོས་ཅན། ཚད་མས་གནོད་པའི་སྐྱོན་མེད་ཅིང་
འཛིན་སྟངས་མི་སླུ་བའི་རིག་པ་ཡིན་ཏེ། འཛིན་ཚུལ་གྱི་གནས་་་
ཚུལ་དང་མཐུན་པར་ཞུགས་པའི་ཤེས་པ་ཡིན་པའི་ཕྱིར། ཞེས་པ་
ལྟ་བུས་སོ། །དེ་ནས་ལུང་གི་བསྟན་པ་དེ་ལྟར་ཡིན་པ་ལ་ངེས་པ་་
རྙེད་དགོས་པས་དེའི་ཚུལ་ནི། བདེན་བཞིའི་གནས་ལུགས་ཕྲ་་་་



རགས་དང་དེ་དག་རྟོགས་པའི་ཡུལ་ཅན་རྟོགས་པའི་བསྟན་པ་་་
སྟོན་པའི་ལུང་གི་བསྟན་པ་རྣམས་ཆོས་ཅན། རང་གི་བསྟན་བྱའི་
དོན་ལ་མི་སླུ་བའི་ལུང་ཡིན་ཏེ། དཔྱད་གསུམ་གྱི་དག་པའི་ལུང་་
ཡིན་པའི་ཕྱིར། ཞེས་པ་ལྟ་བུས་སོ། །དེ་ནས་ཕྱི་རོལ་པའི་བསྟན་་
པ་སྐྱོན་བཅས་སླ་ཆོས་སུ་ངེས་པ་རྙེད་དགོས་པས་དེའི་ཚུལ་ནི། །
ཕྱི་རོལ་པ་ཆོས་ཅན། ཁྱོད་ཀྱི་ལུགས་ལ་འཁོར་བ་ལས་གྲོལ་མི་་་་
སྲིད་པར་ཐལ། འཁོར་བ་ནམ་ཡང་ལྡོག་མི་སྲིད་པའི་ཕྱིར། དེར་
ཐལ། འཁོར་བའི་རྒྱུ་ལྡོག་མི་སྲིད་པའི་ཕྱིར། དེར་ཐལ། འཁོར་་
བའི་རྒྱུ་རྟག་པ་ཡིན་པའི་ཕྱིར། དེར་ཐལ། གཙོ་བོ་དང་དབང་་་
ཕྱུག་སོགས་འཁོར་རྒྱུ་དང་རྟག་པའི་གཞི་མཐུན་ཡིན་པའི་ཕྱིར།
རྟགས་ཁས། ཡང་ཁྱོད་ཀྱིས་ཐར་ལམ་དུ་འདོད་པའི་ཆུའི་ཁྲུས་་་
སོགས་ཆོས་ཅན། ཐར་ལམ་མ་ཡིན་པར་ཐལ། ཆགས་སོགས་ལྡོག་
བྱེད་མ་ཡིན་པའི་ཕྱིར་ཏེ། ཁྲུས་བྱས་པས་ཆགས་སོགས་མངོན་་་
གྱུར་ཙམ་ཡང་མི་ལྡོག་པ་མངོན་སུམ་གྱིས་གྲུབ་པའི་ཕྱིར། ཡང་
ཁྱོད་ཀྱིས་ཆགས་སོགས་ཀྱི་དངོས་གཉེན་དུ་འདོད་པའི་བསམ་་་་
གཟུགས་དེ་དག་ཀྱང་དངོས་གཉེན་མ་ཡིན་ཏེ། འཁོར་རྩར་གྱུར་
པའི་མ་རིག་པ་དང་འཛིན་སྟངས་འགལ་བའི་ཡེ་ཤེས་མ་ཡིན་་་་
པའི་ཕྱིར། ཕྱི་རོལ་པའི་ལུང་གི་བསྟན་པ་ཆོས་ཅན། སྐྱོན་མེད་མི་
སླུ་བའི་རྗོད་བྱེད་མ་ཡིན་ཏེ། རང་གི་བསྟན་དོན་ལ་ཚད་མས་་་་
གནོད་པའི་ལུང་ཡིན་པའི་ཕྱིར། ཞེས་པ་རྣམས་ཀྱིས་སོ། །དེ་ལྟར་
བསྟན་པ་གཉིས་ཀྱི་སྐྱོན་ཡོན་ལེགས་པར་ཤེས་པ་ན། ཆོས་དཀོན་
མཆོག་ལ་ཚད་མས་ངེས་པ་རྙེད་ཟིན་པ་ཡིན་ཞིང་། དབང་པོ་་་་་
ཤིན་ཏུ་རྣོ་ན། སྤྱིར་ཆོས་ཅན། རྒྱལ་བའི་བསྟན་པ་ཁོ་ན་ཐར་་་་་་



འདོད་རྣམས་ཀྱི་འཇུག་ངོགས་ཡིན་ཏེ། དེ་ལ་ཐར་འདོད་རྣམས་
ཀྱི་འདོད་བྱ་གཏན་དུ་བདེ་བའི་ཐབས་ཚང་ལ་མ་ནོར་བ་ཡོད་པ་
གང་ཞིག་གཞན་ཕྱི་རོལ་པ་སོགས་ཀྱི་བསྟན་པ་ལ་དེ་འདྲ་མེད་་་་་
པའི་ཕྱིར། ཞེས་པ་ལྟ་བུས་ཀྱང་ཆོག་སྙམ་མོ། །དེ་ལྟར་བསྟན་པའི་
ངང་ཚུལ་ཚད་མས་ཤེས་པ་ན། སྟོན་པའི་ངང་ཚུལ་ལ་ངེས་ཤེས་་་
བསྐྱེད་དགོས་ཤིང་། རང་ཅག་གི་སྟོན་པ་སྐྱོན་མེད་མི་སླུ་བ་ལ་་་
ངེས་པ་རྙེད་དགོས་པས་དེའི་ཚུལ་ནི། ཐུབ་པ་སངས་རྒྱས་བཅོམ་
ལྡན་འདས་ཆོས་ཅན། ཐར་འདོད་རྣམས་ཀྱི་སྟོན་པ་ཡིན་ཏེ།
སྤངས་རྟོགས་རྫོགས་པའི་སར་རང་ཉིད་བགྲོད་པའི་ལམ་དེ་ཉིད་
གདུལ་བྱ་ལ་སྟོན་པ་དང་། ལེགས་པར་གསུངས་པ་པོ་ཡིན་པའི་་
ཕྱིར། དེ་ཆོས་ཅན། མི་སླུ་བའི་ཚད་མའི་སྐྱེས་བུ་ཡིན་ཏེ། བདེན་
བཞིའི་གནས་ལུགས་མངོན་སུམ་དུ་རྟོགས་པ་མཐར་ཕྱིན་པའི་་་་
སྐྱེས་བུ་ཡིན་པའི་ཕྱིར། དེ་ཆོས་ཅན། ཐར་འདོད་རྣམས་ལ་མི་སླུ་
བའི་ཚད་མའི་སྐྱེས་བུ་ཡིན་ཏེ། གདུལ་བྱ་ལ་བླང་དོར་རང་དབང་
དུ་བསྟན་པ་ལྟར་ལག་ཏུ་བླངས་ན་འདོད་བྱའི་འབྲས་བུ་མི་ཐོབ་
པ་མི་སྲིད་པའི་ཕྱིར། ཞེས་པ་ལྟ་བུ་རྣམས་ཀྱིས་སོ། །དེ་ནས་ཕྱི་་་
རོལ་པའི་སྟོན་པ་སྐྱོན་ལྡན་དུ་འཚོལ་དགོས་པས་དེའི་ཚུལ་ནི། ཕྱི་
པའི་སྟོན་པ་ཆོས་ཅན། ཚད་མའི་སྐྱེས་བུ་མ་ཡིན་ཏེ། སྨྲ་བ་ཐམས་
ཅད་བྱིས་པས་རྡོལ་ཐབས་སྨྲ་བ་དང་འདྲ་བའི་སྐྱེས་བུ་ཡིན་པའི་
ཕྱིར། དེ་ཆོས་ཅན། ཐར་འདོད་རྣམས་ལ་མི་སླུ་བའི་སྐྱེས་བུ་མ་་་
ཡིན་ཏེ། གདུལ་བྱ་ལ་གང་བསྟན་ལག་ཏུ་བླངས་ན་འདོད་བྱ་ཕྱིན་
ཅི་ལོག་ཏུ་འབྱུང་བའི་ཕྱིར། ཞེས་པ་ལ་སོགས་པས་སོ། །དེ་ལྟར་་་
བསྟན་པ་དང་སྟོན་པའི་ཁྱད་པར་ལེགས་པར་ཤེས་པ་ན། སངས་



རྒྱས་དཀོན་མཆོག་ལ་ཡང་ཚད་མས་ངེས་པ་རྙེད་ཟིན་པ་ཡིན་་་་
ཞིང་། དགེ་འདུན་གཉིས་ཀྱི་སྐྱོན་ཡོན་ཡང་རིགས་པ་སྤོས་ཙམ་་་
གྱིས་རྟོགས་པར་འགྱུར་བས་དེའི་ཚུལ་ནི། འཕགས་པ་སློབ་པའི་
ཚོགས་རྣམས་ཆོས་ཅན། ཐར་འདོད་རྣམས་ལ་མི་སླུ་བའི་གྲོགས་
ཡིན་ཏེ། བདུད་ཀྱིས་མི་རྫི་བའི་དཔུང་རོགས་དང་ཐར་ལམ་་་་་
བགྲོད་པའི་དཔུང་གདང་འཆའ་བའི་གྲོགས་ཡིན་པའི་ཕྱིར། ཡང་
དེ་ཆོས་ཅན། དེ་ཡིན་ཏེ། རང་ཉིད་ཐར་ལམ་ཕྱིན་ཅི་མ་ལོག་པ་་
ལ་ཞུགས་ནས་གཞན་དེ་ལ་འཁྲིད་པའི་གྲོགས་ཡིན་པའི་ཕྱིར།
ཞེས་པ་ལྟ་བུས་ནང་པའི་དགེ་འདུན་ཡོན་ཏན་ཅན་དང་། ཕྱི་་་་
པའི་བྲམ་ཟེ་རྣམས་ཆོས་ཅན། ཐར་འདོད་རྣམས་ལ་མི་སླུ་བའི་་་
གྲོགས་མ་ཡིན་ཏེ། རང་ཉིད་ཕྱིན་ཅི་ལོག་གི་ལམ་ལ་ཞུགས་ནས་་
གཞན་དེ་ལ་འཁྲིད་པའི་གྲོགས་ཡིན་པའི་ཕྱིར། ཞེས་པ་ལྟ་བུས་ཕྱི་
པའི་དགེ་འདུན་སྐྱོན་ལྡན་དུ་ངེས་ནུས་ཤིང་། དེ་ལྟར་ངེས་པ་ན་
དགེ་འདུན་དཀོན་མཆོག་ལ་ཚད་མས་ངེས་པ་རྙེད་ཟིན་པ་ཡིན་ནོ། །
དེ་ལྟར་ཕྱི་ནང་གི་སྐྱབས་གསུམ་གྱི་ཁྱད་པར་རིགས་ལམ་ནས་་་་
ཡང་དག་པར་ངེས་ནས། སྟོན་པ་ཁོ་ན་སྐྱབས་སྟོན་པ་པོ་དང་། །
བསྟན་པ་ཁོ་ན་སྐྱབས་དངོས་དང་། དགེ་འདུན་ཁོ་ན་སྐྱབས་སྒྲུབ་
པའི་གྲོགས་སུ་སྙིང་ཐག་པ་ནས་འཛིན་པ་བཅོས་མིན་སུས་ཀྱང་་
ལྡོག་མི་ནུས་པ་ཞིག་བྱུང་བ་ན། ཚད་མས་དྲངས་པའི་ངེས་པ་ལ་
བརྟེན་ནས་བསྟན་པ་ལ་ལྡོག་ཏུ་མེད་པའི་ཚུལ་གྱིས་ཞུགས་པ་་་་་
ཡིན་པས་བསྟན་པའི་སྒོར་འཇུག་པ་ཡང་སླ་མོ་ཞིག་གཏན་ནས་་
མིན་ནོ། །དེས་ན་བདག་ལེགས་སུ་འདོད་པ་རྣམས་ཀྱིས་དང་པོ་་
ནས་ཕྱོགས་འདི་ལ་འབད་པ་དང༌། རང་རྒྱུད་ལ་བརྟག་གལ་ཆེ་་



ཞིང་། གོང་ས་སྐྱབས་མགོན་མཆོག་གི་ཐུབ་བསྟན་མཛེས་རྒྱན་དུ།
དེ་མེད་ན་ཕར་བལྟས་ཚོད་ལ་བསྟན་པའི་བདག་པོ་ལྟ་བུར་སྣང་
ཡང་། དོན་ལ་བསྟན་པའི་སྒོར་ཡང་མ་ཚུད་པས་ཕྱི་ནང་གོ་འཛོལ།
ཞེས་སོགས་དང་། ཡོངས་འཛིན་ཡེ་ཤེས་རྒྱལ་མཚན་དཔལ་་་་་
བཟང་པོས། བླ་མ་དགེ་བའི་བཤེས་གཉེན་ཆེན་པོར་རློམ་ཞིང་་་་
ཀུན་གྱིས་དེ་ལྟར་བཀུར་ནའང་ནང་དུ་སྐྱབས་འགྲོ་རྣམ་དག་ཅིག་
མེད་ན་ཕྱི་ནང་གོ་འཛོལ་ནས་གནས་བརྟན་ཞལ་མར་གཟིགས་་་
ཤིག་འདུག་སྟེ་སངས་རྒྱས་བསྟན་པའི་སྒོ་ནང་དུ་མ་ཚུད་འདུག་་་
ཅེས་པའི་དཔེར་འགྲོ་ཉེན་ཡོད། ཅེས་དང༌། རྗེ་བསྟན་པའི་སྒྲོན་
མེས། གཞན་ལ་འདི་ཕྱིའི་སྐྱབས་འཇུག་ཁས་ལེན་ཡང་། །རང་་་
ཉིད་གར་འགྲོ་མེད་པ་ཡིད་རེ་མུག །བསྟན་འཛིན་གོང་མའི་གྲལ་
དུ་འཚང་ནའང་། །བསྟན་པའི་སྒོ་རུ་མ་ཆུད་ཡིད་རེ་མུག །ཅེས་་
པའི་དོན་ལ་ཡང་བསམ་རིགས་སོ། །དེ་ལྟར་བསྟན་པའི་སྒོར་་་་་
ཞུགས་ཟིན་པ་ན་ཡང་། དེ་ཙམ་གྱིས་ཆོག་པར་མི་འཛིན་པར་་་་
དལ་འབྱོར་ཐོབ་པ་དོན་ལྡན་དུ་བྱ་བའི་ཕྱིར། སྐྱབས་འགྲོའི་་་་་
ཉམས་ལེན་ཟབ་མོ་ལག་ལེན་དུ་བསྟར་བར་བྱ་དགོས་པས་དེའི་
ཚུལ་འོག་ཏུ་འཆད་པར་འགྱུར་རོ། །
རྩོད་པ་སྤོང་བ། །
གཉིས་པ་རྩོད་པ་སྤོང་བ་ལ། ཁོ་ན་རེ། སྐྱབས་འགྲོ་བསྟན་
པའི་འཇུག་སྒོར་འཇོག་པ་མི་འཐད་དེ། དད་པས་ཐོག་མར་རང་
རྒྱུད་ལ་སྐྱེས་པའི་ལུང་གི་བསྟན་པ་དེ་དེར་འཇོག་པའི་ཕྱིར། དེར་
ཐལ། དད་པས་ལུང་ཚིག་རང་རྒྱུད་ལ་ལོན་པ་ལུང་གི་བསྟན་པ་་
_81



ལ་ཞུགས་ཚད་དང་། དད་པས་དེ་འཆད་ཉན་བྱེད་པ་དེ་འཛིན་་་
པའི་ཚད་དང་། ལུང་དོན་རྟོགས་པའི་བསྟན་པ་རང་རྒྱུད་ལ་སྐྱེས་
པ་དེ་ལ་ཞུགས་ཚད་དང་། དེ་ལག་ལེན་དུ་སྤྱོད་པ་རྟོགས་པའི་་་་
བསྟན་པ་འཛིན་པའི་ཚད་ཡིན་པའི་ཕྱིར་ཏེ། མཛོད་ལས། སྟོན་་
པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་
དོ༑ །དེ་འཛིན་བྱེད་པ་སྨྲ་བྱེད་པ། །སྒྲུབ་པར་བྱེད་པ་ཁོ་ན་ཡིན། །
ཞེས་གསུངས་པའི་ཕྱིར་ན། སྐྱོན་མེད་དེ། དབྱིག་གཉེན་གྱི་གསུང་
གི་དགོངས་པ་དེ་ལྟར་ཡིན་ཡང་། མཉམ་མེད་ཇོ་བོ་རྗེ་དང་།
སློབ་དཔོན་ཤནྟི་པའི་བཞེད་པ་ལྟར་རང་ལུགས་ལ་སྐྱབས་འགྲོ་
འཇོག་དགོས་པ་རྗེ་བླ་མའི་ལམ་རིམ་སོགས་ལས་གསུངས་པའི་་་
ཕྱིར་དང་། དད་པ་ལ་བརྟེན་ནས་ལུང་ཚིག་རང་རྒྱུད་ལ་སྐྱེས་པ་
ལུང་གི་བསྟན་པ་ལ་ཞུགས་ཚད་ཡིན་ཡང་། སྤྱིར་བསྟན་པ་ལ་་་་
ཞུགས་ཚད་མ་ཡིན་པའི་ཕྱིར་ཏེ། ལུང་གི་བསྟན་པ་ལ་ཞུགས་ན་་
བསྟན་པ་ལ་ཞུགས་པས་མ་ཁྱབ་པའི་ཕྱིར། དེར་ཐལ། སྔགས་ཀྱི་
སྟ་གོན་ལ་ཞུགས་ན་སྔགས་ལ་ཞུགས་པས་མ་ཁྱབ་པ་བཞིན་ཡིན་
པའི་ཕྱིར་རོ། །ཡང་ཁ་ཅིག སྐྱབས་འགྲོ་བསྟན་པའི་འཇུག་སྒོ་མ་
ཡིན་ཏེ། དེའི་སྔོན་དུ་ལུང་གི་བསྟན་པ་འགྲོ་དགོས་པའི་ཕྱིར་ན།
མ་ཁྱབ་སྟེ། སྐྱབས་འགྲོའི་སྔ་རོལ་ཏུ་དེ་སྟོན་པའི་ལུང་ལ་ཞུགས་་
པའི་གང་ཟག་དེ། ལུང་གི་བསྟན་པ་ལ་ཞུགས་ཀྱང་བསྟན་པ་ལ་
མ་ཞུགས་པའི་ཕྱིར། དེར་ཐལ། ཐེག་ཆེན་གྱི་ལུང་ལ་ཞུགས་ན། །
ཐེག་ཆེན་ལ་ཞུགས་པས་མ་ཁྱབ་པ་དང་། སེམས་ཙམ་པ་དང་་་་
རང་རྒྱུད་པའི་ཤིང་རྟའི་སྲོལ་ཕྱེ་ན། ཤིང་རྟའི་སྲོལ་ཕྱེ་བས་མ་་་་
ཁྱབ་པ་བཞིན་ཡིན་པའི་ཕྱིར། རྩ་རྟགས་གྲུབ་སྟེ། ལམ་རིམ་ཆེན་



མོར། ལུང་གི་བསྟན་པ་ནི་ཆོས་ལག་ཏུ་ལེན་པའི་ཚུལ་སྒྲུབ་པ་་་་་
བྱེད་ལུགས་གཏན་ལ་འབེབས་པ་ཡིན་ལ། རྟོགས་པའི་བསྟན་པ་
ནི་གཏན་ལ་ཕེབས་པ་ན་ཇི་ལྟར་གཏན་ལ་ཕབས་པ་ལྟར་སྒྲུབ་པ་
ཡིན་པས་དེ་གཉིས་རྒྱུ་འབྲས་སུ་འགྲོ་བ་ཡིན། ཞེས་གསུངས་པའི་
ཕྱིར་རོ། །འོན་ཀྱང་། ལེགས་བཤད་འདོད་འཇོར། རང་ལུགས་་
ལ་ལུང་རྟོགས་ཀྱི་བསྟན་པ་རྒྱུ་འབྲས་སུ་ཁས་ལེན་དགོས་ཀྱང་། །
རང་རྒྱུད་ལ་སྐྱེ་བ་དང་ཞུགས་པ་ལ་རྒྱུ་འབྲས་མི་རུང་། ལུང་གི་་་
བསྟན་པ་ལ་ཞུགས་པའི་ཚད། སྐྱབས་འགྲོ་རྒྱུད་ལ་ལྡན་པ་གཞིར་
བཞག་གི་སྟེང་ནས་དད་པས་ཐོས་སོགས་ཀྱིས་ཞུགས་པ་ཞིག་་་་་
དགོས། རྟོགས་པའི་བསྟན་པ་ལ་ཞུགས་པ་ལ་སྔོན་དུ་ལུང་གི་་་་་
བསྟན་པ་འགྲོ་མི་དགོས་སོ། །དང་པོ་ཡིན་ཏེ། ཁྱིམ་པའི་རྒྱུད་ལ་་
དཀོན་མཆོག་ལ་དམིགས་པའི་དད་པ་སྣ་གཅིག་སྐྱེས་པ་ཙམ་ཡང་།
དེའི་གོང་རོལ་ཏུ་གཞུང་ལ་ཐོས་སོགས་མ་སོང་ཡང་། སྐྱེ་བ་སྔ་་་
མར་ཐོས་སོགས་ངེས་ཅན་དུ་སྔོན་དུ་སོང་བའི་ཕྱིར། གཉིས་པ་་་
ཡིན་ཏེ། ཚེ་དེར་ལུང་གི་བསྟན་པ་ལ་མ་ཞུགས་པར་རྟོགས་པའི་་
བསྟན་པ་ལ་ཞུགས་པ་ཡོད་དེ། དཔེར་ན། སྦྱོར་ལམ་ལྷན་སྐྱེས་་་་་
ནས་འཁྲུངས་པ་ལ་དེའི་སྔོན་དུ་ཚོགས་ལམ་མ་སོང་བར་ཁས་མི་
ལེན་པ་བཞིན། དེ་བས་ན་ལུང་རྟོགས་ཀྱི་བསྟན་པ་དང་། དེ་ལ་་
ཞུགས་པ་རྒྱུ་འབྲས་ཡིན་ཡང་ཁྱིམ་པའི་དད་པ་ལྟ་བུ་དམིགས་་་་
བསལ། ལུང་ལ་དད་པས་ཐོས་སོགས་ཀྱིས་ཞུགས་པ་ན། ལུང་གི་
བསྟན་པ་ལ་ཞུགས་ཀྱང་བསྟན་པ་ལ་ཞུགས་པས་མ་ཁྱབ་ཟེར་ན།
རུང་ཙམ་ཡིན་ཡང་། གོང་ལྟར་ཁས་བླངས་ན་བདེའོ། །ཞེས་་་་་
གསུངས་པས་དཔྱད་དགོས་ཀྱང་། འཆད་འགྱུར་གྱི་རིགས་པའི་་
83



བབས་ལ་བརྟགས་ན་རང་ལུགས་ལ་གང་བདེ་ཤེས་ནུས་སོ། །ཡང་
ཁ་ཅིག སྐྱབས་འགྲོ་ཁོ་ན་བསྟན་པའི་འཇུག་སྒོ་མ་ཡིན་ཏེ།
སྔགས་རིམ་ཆེར་མོར། དེ་ལ་འཇུག་པའི་རིམ་པ་མི་འདྲ་བའི་སྒོ་་
བསྟན་པ། ཞེས་གསུངས་པའི་ཕྱིར་ན། མ་ཁྱབ་སྟེ། དེའི་དོན་ནི་
བསྟན་པ་ལ་འཇུག་པའི་རིམ་པ་མི་འདྲ་བ་སོ་སོ་ལ་སྒོ་སོ་སོར་་་་་
ཡོད་པའི་དོན་ཡིན་གྱི། དེ་ཡོད་པས་བསྟན་པར་འཇུག་སྒོ་མི་འདྲ་
བ་དུ་མ་ཡོད་མི་དགོས་པའི་ཕྱིར་ཏེ། ཕོ་བྲང་ཆེན་མོ་ལ་ཕྱི་ནང་
སྟེང་འོག་གི་འཇུག་རིམ་མི་འདྲ་བའི་སྒོ་སོ་སོར་ཡོད་ཀྱང་། དེ་་་་
འདྲའི་སྒོ་རྣམས་རེ་རེ་ནས་ཕོ་བྲང་དེ་ལ་ཐོག་མར་འཇུག་པའི་སྒོ་
མ་ཡིན་པ་བཞིན་ཡིན་པའི་ཕྱིར་དང་། རྣམ་གྲངས་དང་སྒྲས་་་་་
བརྗོད་རུང་གི་བསྟན་པའི་འཇུག་སྒོ་ཡིན་ན། བསྟན་པའི་འཇུག་
སྒོ་ཡིན་པས་མ་ཁྱབ་པའི་ཕྱིར། དེར་ཐལ། དེ་ཡིན་ན་གང་ཟག་སུ་
དང་སུ་ཐོག་མར་བསྟན་པ་ལ་འཇུག་པའི་ཚེ་དེ་ནས་འཇུག་པས་
ཁྱབ་པའི་ཕྱིར་རོ། །ཁ་ཅིག སྐྱབས་འགྲོ་ལ་གང་ལ་སྐྱབས་སུ་འགྲོ་
བའི་སྐྱབས་འགྲོ་ཞིག་དགོས་པར་ཐལ། དང་པོར་སྐྱེས་པའི་་་་་
སྐྱབས་འགྲོ་ལ་དེ་ལྟར་དགོས་པའི་ཕྱིར་ན། མ་ཁྱབ་སྟེ། བདག་་་་
ཅག་གི་སྟོན་པའི་རྒྱུད་ཀྱི་སྐྱབས་འགྲོ་ལྟ་བུས་མ་ངེས་པའི་ཕྱིར་ཏེ།
པཎ་ཆེན་བསོད་ནམས་གྲགས་པའི་གྲུབ་མཐར། ཁ་ཅིག དཀོན་
མཆོག་གསུམ་ལ་སྐྱབས་སུ་འགྲོ་བའི་གང་ཟག ནང་པ་སངས་་་་
རྒྱས་པའི་མཚན་ཉིད་ནས། སྟོན་པ་སངས་རྒྱས་ཆོས་ཅན། མཚན་
ཉིད་དང་པོ་དེར་ཐལ། མཚོན་བྱ་དེའི་ཕྱིར། དབུ་མ་པ་ཡིན་པའི་
ཕྱིར། འདོད་མི་ནུས་ཏེ། འཇིགས་པ་མ་ལུས་པར་སྤངས་པའི་་་་
གང་ཟག་ཡིན་པའི་ཕྱིར། ཞེས་གསུངས་པས་གྲུབ་པའི་ཕྱིར་རོ། །
84



，
ཁོ་ན་རེ། མི་འཐད་དེ། དེའི་རྒྱུད་ལ་སྐྱབས་འགྲོ་མེད་པའི་ཕྱིར།
དེར་ཐལ། དེ་བསྟན་པའི་སྒོར་ཞུགས་ཟིན་པའི་ཕྱིར་ན། མ་ཁྱབ་
སྟེ༑ འོ་ན། དེའི་རྒྱུད་ལ་ཐེག་ཆེན་སེམས་བསྐྱེད་མེད་པར་ཐལ།
དེ་ཐེག་པ་ཆེན་པོར་ཞུགས་ཟིན་པའི་ཕྱིར། ཁྱབ་པ་འགྲིག རྩ་་་་
རྟགས་ཀྱང་གྲུབ་སྟེ། གོང་ས་སྐྱབས་མགོན་མཆོག་གིས། སངས་་་
རྒྱས་ཀྱི་ཐུགས་རྒྱུད་ལ་དེ་བཞི་མངའ་བའི་སྐྱབས་འགྲོ་ཡོད་པར་་
བཞག་ཆོག ཅེས་དང༌། ལྕང་གྲུབ་ཏུ། འོ་ན། སངས་རྒྱས་་་་་
འཕགས་པའི་རྒྱུད་ན་སྐྱབས་སུ་འགྲོ་བའི་བློ་ཡོད་དམ་ཞེ་ན། རང་
ཉིད་འཇིགས་པ་མཐའ་དག་ལས་གྲོལ་ཟིན་མོད་ཀྱང་སྤྱིར་མི་་་་་
གནས་པའི་མྱང་འདས་སྲིད་ཞིའི་འཇིགས་པ་ལས་སྐྱོབ་པའི་་་་་་
སྐྱོབས་ཡང་དག་པར་གྲུབ་པའི་ཚད་མ་ནི་ཡོད་པས་མི་འགལ་ལོ། །
ཞེས་དང་། གྲུབ་མཐའ་ཆེན་མོར། མ་གྲུབ་ན། སྐྱོར་ལོས། སྟོན་་
པ་སངས་རྒྱས་ནང་པར་མི་རུང་བར་ཐལ། དེ་ལ་སྐྱབས་འགྲོ་མེད་
པའི་ཕྱིར་ཟེར་བ་ཅི་ཡིན། ཀྱེ་བླུན་པོ་སྟོན་པ་སངས་རྒྱས་ལ་་་་་
སྐྱབས་འགྲོའི་ཁྱད་པར་བཞི་པོ་གང་མ་ཚང་བ་དེ་སྨྱོས་ཤིག ཅེས་
གསུངས་པའི་ཕྱིར་རོ། །ཡང་ཁོ་ན་རེ། དེའི་རྒྱུད་ལ་སྐྱབས་འགྲོ་་་
མེད་པར་ཐལ། དེའི་རྒྱུད་ལ་དེ་འདྲེན་བྱེད་ཀྱི་རྒྱུ་འཇིགས་དད་་་
གཉིས་ཀ་མེད་པའི་ཕྱིར་ཏེ། དེ་འཇིགས་པ་མ་ལུས་པར་སྤངས་་་
པའི་གང་ཟག་ཡིན་པའི་ཕྱིར་ཟེར་ན། འོ་ན། ལོངས་སྐུ་མངོན་དུ་
བྱས་མ་ཐག་པའི་སངས་འཕགས་ཀྱི་རྒྱུད་ལ། རྣམ་མཁྱེན་སྐད་་་་
ཅིག་དང་པོ་མེད་པར་ཐལ། དེའི་རྒྱུད་ལ། དེ་འདྲེན་བྱེད་ཀྱི་རྒྱུན་
མཐའི་བར་ཆད་མེད་ལམ་མེད་པའི་ཕྱིར། ཁྱབ་པ་འགྲིག ཡང་་་
མཐོང་སྤང་གི་དངོས་གཉེན་ལ་གནས་པའི་ཐེག་ཆེན་མཐོང་ལམ་
༥
85



པ་ཆོས་ཅན། ཁྱོད་ཀྱི་རྒྱུད་ལ་མཐོང་ལམ་བར་ཆད་མེད་ལམ་མེད་
པར་ཐལ། ཁྱོད་ཀྱི་རྒྱུད་ལ་དེ་འདྲེན་བྱེད་ཀྱི་སྦྱོར་ལམ་ཆོས་མཆོག་
ཆེན་མོ་མེད་པའི་ཕྱིར། ཁྱབ་པ་འགྲིག་ཅེས་སོགས་འཕངས་ན་་་
ལན་ཅི་འདེབས་སོམས་ཤིག ཁོ་ན་རེ། སངས་རྒྱས་པར་ཆུད་པའི་
གང་ཟག་ཡིན་ན། ཁྱོད་ཀྱི་རྒྱུད་ལ་སྐྱབས་འགྲོ་ཡོད་པས་ཁྱབ་པར་
ཐལ། སངས་འཕགས་ཀྱི་རྒྱུད་ནའང་དེ་ཡོད་པའི་ཕྱིར་ན། མ་་་་
ཁྱབ་སྟེ། ཐེག་ཆེན་སྒོམ་ལམ་བར་ཆད་མེད་ལམ་པ་ལྟ་བུས་མ་་་་
ངེས་པའི་ཕྱིར་དང༌། བྱང་ཆུབ་ལམ་རིམ་ཆེ་ཆུང་གཉིས་ཀར།
སྤྱིར་ཕྱི་ནང་གི་འཇོག་ཚུལ་མང་དུ་སྣང་ཡང་། ཇོ་བོ་ཆེན་པོ་དང་།
ཤནྟི་པས་སྐྱབས་འགྲོས་འབྱེད་པར་གྲགས་པས་སྐྱབས་འགྲོ་ཐོབ་
ལ་མ་བཏང་བ་ལ་བྱའོ། །ཞེས་གསུངས་པས་ཀྱང་གྲུབ་པའི་ཕྱིར་ཏེ།
དེའི་དོན་ནི་སྐྱབས་འགྲོ་ཐོབ་ནས་ཉམས་བྱེད་ཀྱི་གེགས་རང་རྒྱུད་
ལ་མ་སྐྱེས་པ་ལ་བྱེད་པའི་ཕྱིར་རོ། །འོ་ན། དེ་འདྲའི་སྒོམ་ལམ་་་
པའི་རྒྱུད་ལ་སྐྱབས་འགྲོ་ཡོད་པར་ཐལ། དེའི་རྒྱུད་ལ་དེ་དབང་་་་
འབྱོར་བའི་ཚུལ་གྱིས་སམ་མ་ཉམས་པར་ཡོད་པའི་ཕྱིར་ན། མ་་་
ཁྱབ་སྟེ། དེ་ལྟར་ཡོད་པས་ཡོད་གོ་མི་ཆོད་པར་ཡིག་ཆར་གསལ་་
བའི་ཕྱིར་རོ། །ཁ་ཅིག སྟོན་པ་ཚད་མའི་སྐྱེས་བུར་ངེས་པ་ལ།
བསྟན་པ་སྐྱོན་མེད་དང༌། དེ་ཐར་འདོད་རྣམས་ཀྱི་འཇུག་ངོགས་
སུ་ངེས་པ་སྔོན་དུ་འགྲོ་མི་དགོས་ཏེ། ཐོག་མར་སྟོན་པ་ཚད་མའི་
སྐྱེས་བུར་ངེས་དགོས་པའི་ཕྱིར། དེར་ཐལ། རྗེ་བླ་མའི་རྟོགས་་་་
བརྗོད་ལས། རྣམ་གྲོལ་དོན་དུ་གཉེར་ལ་བཅོམ་ལྡན་འདས། །
ཚད་མར་བསྒྲུབས་ཤིང་དེ་ལས་དེ་ཡི་ནི། །བསྟན་པ་ཁོ་ན་ཐར་
འདོད་འཇུག་ངོགས་སུ། །ངེས་པ་གཏིང་ནས་རྙེད། ཅེས་གསུངས་



པའི་ཕྱིར་ན། མ་ཁྱབ་སྟེ། དེ་ནི་ཁེངས་བསྐྱུངས་པའི་སྒོ་ནས་བློ་་་
མཐུ་ཆུང་བའི་སྐབས་དང་། གང་ཟག་གཙོ་བོར་བྱས་ནས་འཇུག་
པ་དང་། ཚིག་ཙམ་ལས་ཡིད་ཆེས་སྐྱེས་པའི་སྒོ་ནས་ཐོག་མར་་་་
ངེས་པ་སྐྱེ་ཚུལ་ཡོད་པ་སྒྲས་ཟིན་ལ་བསྟན་པ་ཙམ་ཡིན་གྱི། བློ་་་
མཐུ་ཆེ་བ་དང་ཆོས་གཙོ་བོར་བྱས་ནས་འཇུག་པ་དང༌། དོན་ལ་
བརྟག་དཔྱད་བཏང་ནས་ཚད་མའི་སྒོ་ནས་ངེས་པ་སྐྱེ་ཚུལ་བསྟན་
པ་མ་ཡིན་པའི་ཕྱིར། དེར་ཐལ། དེ་འདྲའི་ངེས་པ་སྐྱེ་ཚུལ་ནི་་་་་
བཤད་ཟིན་ལྟར་ཡིན་པའི་ཕྱིར་ཏེ། ལེགས་བཤད་སྙིང་པོ་བསྡུས་
པར། བསྟན་པའི་ངང་ཚུལ་ཤེས་ནས་སྟོན་པ་ལ། །ཡིད་ཆེས་རྙེད།
ཅེས་དང་། སྔགས་རིམ་དང་། མཐའ་དཔྱོད་རིན་པོ་ཆེའི་མྱུ་གུ་་་
གཉིས་ཀར། གང་ཞིག་རིགས་པར་ལྡན་པའི་ཚིག །དེ་ཉིད་ལ་ནི་
སྟོན་པར་འཛིན། །ཞེས་པ་ཤེས་བྱེད་དུ་དྲངས་ནས་རང་གཞན་གྱི་
སྟོན་པ་གཉིས་ཀྱི་ལེགས་བཤད་དང་ཉེས་བཤད་ཀྱི་ཁྱད་པར་་་་་
རྟོགས་ནས་སྟོན་པར་འཛིན་ཚུལ་རྒྱས་པར་གསུངས་པའི་ཕྱིར་་་་་
དང༌། རྗེའི་ཚད་མའི་ལམ་བསྒྲིགས་ཆེན་མོར་ཡང་། དེ་ཡང་སྟོན་
པ་དེའི་བསྟན་པ་སྐྱོན་མེད་པར་བསྒྲུབས་པའི་སྒོ་ནས་སྒྲུབ་པར་་
བྱེད་པ་ཡིན་ནོ། །ཞེས་དང༌། ཐར་ལམ་གསལ་བྱེད་ལས། བསྟན་
པ་སྐྱོན་མེད་པར་སྒྲུབ་པའི་སྒོ་ནས་སྟོན་པ་བཅོམ་ལྡན་འདས་་་་
ཚད་མར་སྒྲུབ་པའི་ཆེད་དུ་ཡིན་ནོ། །ཞེས་དང༌། ཊཱིཀ་ཆེན་རིགས་
པའི་རྒྱ་མཚོར། བསྟན་པ་སྐྱོན་མེད་པར་སྒྲུབ་པ་ན། དེའི་རྟགས་
ཀྱིས་སྟོན་པ་ཚད་མའི་སྐྱེས་བུར་སྒྲུབ་པར་བྱེད་པ་ཡིན་ཅིང་། །
ཞེས་དང༌། སྡེ་བདུན་ཡིད་ཀྱི་མུན་སེལ་དུ་ཡང་། དེ་སྒྲ་ཇི་བཞིན་
དུ་གསུངས་ཤིང་། དེ་ཡང་སྟོན་པ་དེའི་བསྟན་པ་སྐྱོན་མེད་པར་་



བསྒྲུབས་པའི་སྒོ་ནས་ཡིན་ནོ། །ཞེས་ཀྱང་གསུངས་པའི་ཕྱིར་རོ། །
ཡང་ཁོ་ན་རེ། ལུང་གི་བསྟན་པ་སྐྱོན་མེད་དུ་ངེས་པ་ལ། རྟོགས་་
པའི་བསྟན་པ་སྐྱོན་མེད་དུ་ངེས་པ་སྔོན་དུ་འགྲོ་མི་དགོས་ཏེ།
དཔྱད་གསུམ་གྱིས་དག་པའི་ལུང་རྟགས་སུ་བཀོད་ནས། ཡིད་་་་
ཆེས་ཀྱི་སྦྱོར་བ་འགོད་ཚུལ་ཡོད་པའི་ཕྱིར་ཟེར་ན། མ་ཁྱབ་སྟེ།
སྤྱིར་བྱས་མི་རྟག་གཉིས་ལ་ངེས་དཀའ་སླ་ཡོད་ཀྱང་། བྱེ་བྲག་ཏུ་
མི་རྟག་པ་ངེས་པའི་གང་ཟག་ཡིན་ན། བྱས་པ་ངེས་པའི་གང་་་་
ཟག་ཡིན་པས་མ་ཁྱབ་པ་དང་། སྒྲ་མི་རྟག་པར་ངེས་པའི་གང་
ཟག་ཡིན་ན། སྒྲ་བྱས་པར་ངེས་པའི་གང་ཟག་ཡིན་པས་མ་ཁྱབ་་
པ་བཞིན་ཡིན་པའི་ཕྱིར་དང་། སྡེ་བདུན་ཡིད་ཀྱི་མུན་སེལ་ལས་་
ཀྱང་། བརྗོད་བྱ་རྟོགས་པའི་བསྟན་པ་ཚད་མས་གྲུབ་པའི་སྒོ་ནས་
རྗོད་བྱེད་ལུང་གི་བསྟན་པ་སྐྱོན་མེད་པར་སྒྲུབ་པ་ཡིན་ལ། ཞེས་་
གསུངས་པའི་ཕྱིར་རོ། །དེ་ལྟར་སྒྲུབ་ཚུལ་ཡང་གོང་དུ་བཤད་པ་་
ལྟར་ཡིན་ཞིང༌། དེ་ཉིད་ལས་ཀྱང༌། དེ་སྐྱོན་མེད་དུ་སྒྲུབ་པའི་་་
ཚུལ་ཡང༌། དེའི་བརྗོད་བྱའི་དོན་མངོན་འགྱུར་དང་ལྐོག་གྱུར་་་
དག་ཚད་མས་གྲུབ་པ་དང་། ཤིན་ལྐོག་བརྗོད་བྱར་བྱས་པའི་ཆ་
ལ་དཔྱད་གསུམ་གྱིས་དག་པར་བསྒྲུབས་ནས་སྐྱོན་མེད་པར་སྒྲུབ་
པ་ཡིན་ཏེ། ཞེས་པ་ལྟར། ལུང་གི་བསྟན་པ་གསུང་རབ་ཀྱི་བརྗོད་
བྱ་མངོན་གྱུར་རྣམས་མངོན་སུམ་ཚད་མས་གྲུབ་པར་བྱས། དེ་་་་
ནས་ངེས་ལེགས་ཐར་པ་དང་ཐམས་ཅད་མཁྱེན་པར་བགྲོད་པའི་
ལམ་འབྲས་བུ་དང་བཅས་པའི་ཅུང་ཟད་ལྐོག་གྱུར་རྣམས་དངོས་
སྟོབས་ཀྱི་རྟགས་ལ་བརྟེན་ནས་རྟོགས་པར་བྱས། དེ་ནས་མངོན་
མཐོའི་རྒྱུ་འབྲས་ཤིན་ལྐོག་རྣམས། དེ་དང་དེ་སྟོན་པའི་གསུང་་་་་
-
，
88



རབ་རྣམས་ཆོས་ཅན། རང་གི་བསྟན་བྱའི་དོན་ལ་མི་སླུ་བ་ཡིན་ཏེ།
དཔྱད་གསུམ་གྱིས་དག་པའི་ལུང་ཡིན་པའི་ཕྱིར། ཞེས་པའི་ཡིད་
ཆེས་ཀྱི་རྟགས་ལ་བརྟེན་ནས་རྟོགས་པར་བྱས། དེ་ལྟར་གཞལ་་་
བྱའི་གནས་གསུམ་རང་གི་ཚད་མས་ལེགས་པར་ཁོང་དུ་ཆུད་པ་ན།།
ཚུལ་དེ་བརྗོད་བྱར་བྱེད་པའི་ལུང་གི་བསྟན་པ་སྐྱོན་མེད་དུ་གྲུབ་
པ་ཡིན་ནོ། །གཞལ་བྱའི་གནས་གསུམ་ཚད་མས་ངེས་རིམ་དེ་ཡང་
འཐད་དེ། རྗེ་ཐམས་ཅད་མཁྱེན་པའི་ཚད་མའི་ལམ་བསྒྲིགས་་་་
ཆེན་མོར། དེ་ཡང་སྐྱེ་བའི་རིམ་པ་ལ་དང་པོར་མངོན་མཐོ་འབྱུང་
ཡང་། ཚད་མས་འགྲུབ་པའི་རིམ་པ་ལ། དང་པོར་ངེས་ལེགས་་་
བསྒྲུབས་ནས་དེའི་རྗེས་སུ་མངོན་མཐོ་སྒྲུབ་དགོས་པ་ཡིན་ཏེ།
གཙོ་བོའི་དོན་ལ་མི་སླུའི་ཕྱིར། །གཞན་ལའང་རྗེས་སུ་དཔག་པ་་
ཡིན། །ཞེས་འཆད་པ་ལྟར་རོ། །ཞེས་དང་། སྔགས་རིམ་ཆེན་མོ་་་
དང་མཐའ་དཔྱོད་རིན་པོ་ཆེའི་མྱུ་གུ་གཉིས་ཀར་ཡང༌། གང་ཟག་
གི་རྒྱུད་ལ་སྐྱེ་བ་ན་གནས་སྐབས་ཀྱི་ཐོབ་བྱ་མངོན་མཐོ་སྔོན་དུ་་་
ཐོབ་ནས་ཕྱི་ནས་ངེས་ལེགས་ཐོབ་པར་བྱ་བ་ཡིན་མོད་ཀྱང་།།
ལུང་གང་སྐྱེས་བུའི་དོན་གཉིས་སྟོན་པ་རྣམས་དེ་ལ་སླུ་མི་སླུ་་་་་་
དཔྱོད་པའི་ཚེ་ནི། གཙོ་བོའི་དོན་ངེས་ལེགས་ལ་མི་སླུ་བར་རིགས་
པས་གྲུབ་པ་སྔོན་དུ་བཏང་ནས་ཐོབ་བྱ་ཕལ་བ་མངོན་མཐོ་ལ་མི་
སླུ་བར་དཔོག་པ་ནི་མཁས་པའི་དབང་པོ་རྣམས་ཀྱི་བཞེད་པ་་་་་
ཡིན་ཏེ། ཞེས་རྣམ་འགྲེལ་དང་། བཞི་བརྒྱ་པའི་ལུང་ཤེས་བྱེད་དུ་
དྲངས་པ་དང་། རྒྱལ་ཚབ་ཆོས་རྗེས་རྗེའི་དྲུང་དུ་གསན་པའི་ཚད་
མའི་བརྗེད་བྱང་ཆེན་མོར། རྒྱུད་ལ་སྐྱེ་བའི་རིམ་པའི་དབང་དུ་་་
བྱས་ན་དང་པོར་མངོན་མཐོའི་གོ་འཕང་ཐོབ་ནས་ཕྱིས་ངེས་་་་་
，
，
89



ལེགས་ཐོབ་པར་བྱེད་པ་ཡིན་ནའང་། ཚད་མས་ངེས་པའི་རིམ་པ་
ནི༑ དང་པོར་ཐར་པ་ཚད་མས་ངེས་ནས་དེའི་རྗེས་སུ་ཤིན་ཏུ་་་
ལྐོག་ཏུ་གྱུར་པའི་མངོན་མཐོ་ངེས་པར་བྱེད་པ་ཡིན་ཏེ། གཙོ་བོའི་
དོན་ལ་མི་སླུའི་ཕྱིར། །གཞན་ལ་རྗེས་སུ་དཔག་པ་ཡིན། ཞེས་་་་་
བཤད་པ། དང་པོར་བདེན་བཞི་དངོས་སྟོབས་ཀྱི་རིགས་པས་་་་
ངེས་པར་བྱས་ནས་དེའི་རྗེས་སུ་སྟོན་པས་ཇི་ལྟར་གསུངས་པའི་་
ཤིན་ཏུ་ལྐོག་གྱུར་གྱི་དོན་ལ་མི་སླུ་བར་རྗེས་སུ་དཔོག་པ་ཡིན་ནོ། །
འཕགས་པ་ལྷས་བཞི་བརྒྱ་པར། སངས་རྒྱས་ཀྱིས་གསུངས་ལྐོག་་
གྱུར་ལ། །གང་ཞིག་ཐེ་ཚོམ་སྐྱེ་འགྱུར་བ། །དེ་ཡིས་སྟོང་པ་ཉིད་་་
བསྟེན་ཏེ། །འདི་ཉིད་ཁོ་ནར་ཡིད་ཆེས་བྱ། །ཞེས་དངོས་སྟོབས་་་
སྟོང་པ་ཉིད་ཀྱི་དོན་རིགས་པས་ངེས་པར་བྱས་ནས་དེའི་རྗེས་སུ་
ཤིན་ཏུ་ཀློག་གྱུར་གྱི་དོན་ལ་མི་སླུ་བར་དཔོག་པར་བཤད་པ་དང་
ཚུལ་མཚུངས་པ་ཡིན་ནོ། །ཞེས་དང་། ཡིད་ཀྱི་མུན་སེལ་དུ། དེ་་
ཡང་རྒྱུད་ལ་སྐྱེ་བའི་རིམ་པའི་དབང་དུ་བྱས་ན། དང་པོར་མངོན་
མཐོ་རྒྱུད་ལ་སྐྱེས་ནས་ཕྱིས་ངེས་ལེགས་སྐྱེ་བ་ཡིན་ཞིང་། གཙོ་་་་
ཕལ་གྱི་དབང་དུ་བྱས་ན། ངེས་ལེགས་གཙོ་བོ་དང་། མངོན་མཐོ་
ཕལ་པ་ཡིན་མོད་ཀྱི། ཚད་མས་གྲུབ་པ་ན། དང་པོར་ངེས་ལེགས་
ཐབས་དང་བཅས་པ་ཚད་མས་བསྒྲུབས་ནས། དེའི་རྗེས་སུ་་་་་
མངོན་མཐོ་ཚད་མས་སྒྲུབ་པར་བྱེད་པ་ཡིན། ཞེས་གསུངས་པའི་
ཕྱིར་དང་། ཊཱིཀ་ཆེན་དུ་ཡང་དེ་ལྟར་རོ། །ཁོ་ན་རེ། དེ་དག་ཏུ་་་
མངོན་མཐོའི་རྒྱུ་འབྲས་ཤིན་ལྐོག་ཡིན་པའི་གནད་ཀྱིས། དེ་ངེས་
ལེགས་ཐབས་དང་བཅས་པའི་རྒྱུ་འབྲས་ཚད་མས་ངེས་པའི་རྗེས་
སུ་རྟོགས་དགོས་པར་གསུངས་པ་མི་འཐད་དེ། མངོན་མཐོའི་རྒྱུ་
90



，
འབྲས་ཤིན་ལྐོག་མ་ཡིན་པའི་ཕྱིར། དེར་ཐལ། རྣམ་འགྲེལ་ལས།
འབྲས་བུ་སྣ་ཚོགས་མཐོང་བའི་ཕྱིར། །ལས་རྣམས་ནུས་པ་ཐ་དད་
དུ༑ །རྗེས་དཔོག ཅེས་དགེ་མི་དགེ་སྣ་ཚོགས་པའི་ནུས་པ་སོ་་་་
སོར་ཡོད་པ་ལས་དེ་དག་སོ་སོའི་འབྲས་བུ་བདེ་སྡུག་སྣ་ཚོགས་་་
ཡོད་པར་དངོས་སྟོབས་ཀྱི་རྟགས་ལས་དཔོག་ནུས་པར་གསུངས་
པའི་ཕྱིར་དང་། དེའི་ཐད་ཀྱི་རྣམ་བཤད་དུ། རྣམ་སྨིན་ཡིད་དུ་་་
འོང་བ་ལས་ལས་བཟང་པོ་སྔོན་དུ་སོང་བ་དང༌། ཡིད་དུ་མི་འོང་
བ་ལས་ལས་ངན་པ་དང༌། ཡིད་དུ་འོང་མི་འོང་སྣ་ཚོགས་པ་ལས་
ལས་བཟང་ངན་སྣ་ཚོགས་སྔོན་དུ་སོང་བར་དངོས་པོ་སྟོབས་་་་་
ཤུགས་ཀྱི་རྟགས་ལས་དཔོག་ནུས་ཀྱི། ཞེས་དང་། ཊཱིཀ་ཆེན་ལས་
ཀྱང་། འབྲས་བུ་སྣ་ཚོགས་མཐོང་བའི་ཕྱིར། །ཞེས་པ་འདིས་རྣམ་
སྨིན་ཡིད་དུ་འོང་མི་འོང་སྣ་ཚོགས་ལས། རྒྱུ་ལས་སྣ་ཚོགས་སྔོན་་
དུ་སོང་བ་དཔོག་ནུས་པར་གསུངས་པས། ལས་དགེ་བ་ལས་རྣམ་
སྨིན་ཡིད་འོང་འབྱུང་བ་དང་། ལས་མི་དགེ་བ་ལས་རྣམ་སྨིན་་་་
ཡིད་དུ་མི་འོང་བ་འབྱུང་བ་ཙམ་ཞིག་དངོས་པོ་སྟོབས་ཤུགས་་་་
ཀྱིས་འགྲུབ་པ་ཡིན་ནོ། །ཞེས་གསུངས་པ་ལྟར། ཚེ་འདིའི་མིའི་་་་
ལུས་བཟང་པོ་ཆོས་ཅན། འཕེན་བྱེད་དགེ་བའི་ལས་སྔོན་དུ་སོང་
སྟེ༑ སྐྱེས་བུའི་རྒྱུད་ཀྱིས་བསྡུས་པའི་འབྲས་བུ་ཡིད་འོང་ཡིན་་་་
པའི་ཕྱིར། དཔེར་ན། ད་ལྟ་བྱམས་པ་སྒོམ་པ་ལས་བྱུང་བའི་ཡིད་
བདེ་བཞིན། ཞེས་པ་དང་། ཚེ་འདིར་འཆི་ཁའི་དགེ་ལས་བཟང་
པོ་འདི་ཆོས་ཅན། རང་འབྲས་རྣམ་སྨིན་བཟང་པོ་བདེ་འགྲོའི་་་་
ལུས་འཕེན་བྱེད་ཡིན་ཏེ། སྟོབས་དང་ལྡན་པའི་ཟག་བཅས་ཀྱི་་་་
དགེ་ལས་བཟང་པོ་ཡིན་པའི་ཕྱིར། དཔེར་ན། ད་ལྟའི་མི་ལུས་་་་
91
，



，
འཕེན་བྱེད་ཀྱི་དགེ་ལས་བཟང་པོ་བཞིན། ཞེས་པ་ལྟ་བུའི་དངོས་
སྟོབས་ཀྱི་རྟགས་ལས། མངོན་མཐོ་བདེ་འགྲོའི་གོ་འཕང་གི་རྒྱུ་་་་
འབྲས་སྒྲུབ་ནུས་པའི་ཕྱིར་དང༌། ཐར་ལམ་གསལ་བྱེད་དུ། ལུས་
འདིའི་སྔོན་གྱི་ལས་ཡུལ་གང་དུ་བྱས་པ་དང་། དུས་ནམ་གྱི་ཚེ་་་་
དང་། ཚུལ་ཇི་ལྟར་བྱས་པ་སོགས་ནི་ཤིན་ཏུ་ལྐོག་གྱུར་ཏེ། ཞེས་་
གསུངས་པར་དཔག་ན། བདེ་འགྲོ་དང་ངན་འགྲོའི་ལུས་རྟེན་་་་
རྣམས་རང་རྒྱུ་སྔོན་གྱི་ལས་བཟང་ངན་སོ་སོ་ལས་བྱུང་བ་ཙམ་་་་
དངོས་སྟོབས་ཀྱི་རིགས་པས་དཔོག་ནུས་པས་ཤིན་ལྐོག་མིན་ཡང་།
ལུས་རྟེན་དེ་དག་འཕེན་བྱེད་ཀྱི་ལས་ཡུལ་གང་དུ་དང་། དུས་་་
ནམ་དང༌། ཚུལ་ཇི་ལྟར་བསགས་པ་བཅས་ནི། དཔྱད་གསུམ་་་་་
གྱིས་དག་པའི་ལུང་ལ་བརྟེན་ནས་མ་གཏོགས་དངོས་སྟོབས་ཀྱི་་་
རིགས་པས་དཔོག་མི་ནུས་པས་ཤིན་ལྐོག་ཡིན་ཟེར་དགོས་པ་འདྲ་
བས་དེ་ལྟར་ན་ངེས་རིམ་ཡང་མི་འཐད་པར་འགྱུར་བའི་ཕྱིར་ཏེ།
གཟུར་གནས་རྣམས་ཀྱིས་དཔྱད་པར་བྱའོ། །ཁ་ཅིག ཕྱི་པའི་་་་་
བསྟན་སྟོན་སོགས་སྐྱོན་བཅས་སླུ་ཆོས་སུ་ངེས་ཚུལ་བཤད་པ་མི་་
འཐད་དེ། དེའི་བསྟན་པ་བསྟན་པ་དང༌། སྟོན་པ་སྟོན་པ་ཡིན་་་་
པའི་ཕྱིར་ན། མ་ཁྱབ་བོ། །རྟགས་གྲུབ་སྟེ། རིགས་པའི་དབང་་་་
ཕྱུག་ཆེན་པོ་པཎ་ཆེན་བསོད་ནམས་གྲགས་པའི་མཐའ་དཔྱོད་་་་
ལས། ཕྱི་རོལ་པའི་བསྟན་བཅོས་བསྟན་བཅོས་ཡིན་པའི་ཕྱིར་ཏེ།
ཕྱི་རོལ་པའི་བསྟན་པ་བསྟན་པ་ཡིན་པའི་ཕྱིར་ཏེ། ཕྱི་རོལ་བའི་་
སྟོན་པ་སྟོན་པ་ཡིན་པའི་ཕྱིར། མ་གྲུབ་ན། སྟོན་པ་ཡིན་ན་ལྟ་བ་
བཀར་བཏགས་ཀྱི་ཕྱག་རྒྱ་བཞི་སྟོན་པ་པོ་ཡིན་དགོས་པར་ཐལ།
མ་གྲུབ་པ་དེའི་ཕྱིར། འདོད་ན། འཆད་པ་པོ་ཡིན་ན་དེ་བཞི་་་་
，
0༠



འཆད་པ་པོ་ཡིན་དགོས་པར་ཐལ། འདོད་པའི་ཕྱིར། འདོད་ན།
ཕྱི་རོལ་བའི་འཆད་པ་པོ་དེ་འཆད་པ་པོ་མ་ཡིན་བར་ཐལ།།
འདོད་པའི་ཕྱིར། འདོད་ན། ཕྱི་རོལ་བའི་ཉན་པ་པོ་དེ་ཉན་པ་པོ་
མ་ཡིན་པར་ཐལ་ལོ། །ཞེས་གསུངས་པའི་ཕྱིར་དང༌། ཆོས་དེ་ཡིན་
ན༑ ཆོས་དེ་ཡང་དག་ཡིན་མི་དགོས་པ་སོགས་ཀྱི་རིགས་པས་་་་
ཀྱང་གྲུབ་བོ། །ཁོ་ན་རེ། མི་འཐད་དེ། དེའི་སྟོན་པ་སྟོན་པ་མ་་་་
ཡིན་པའི་ཕྱིར་ཏེ། དེ་ལ་སྟོན་པ་ཞེས་པའི་སྒྲ་བཏགས་མིང་དུ་་་་
འཇུག་པའི་ཕྱིར། དེར་ཐལ། རྗེ་བླ་མའི་ལེགས་བཤད་སྙིང་པོ་་་་
བསྡུས་པར། སྟོན་པ་ཞེས་བྱ་ཁྱོད་ཉིད་དེ། །ཝ་སྐྱེས་ལ་ནི་སེངྒེ་་་
བཞིན། །ཞེས་གསུངས་པའི་ཕྱིར་ན། མ་ཁྱབ་སྟེ། དེ་ནི་རྟེན་་་་་་
འབྱུང་དེ་ཁོ་ན་ཉིད་མཐར་འཛིན་གྱི་སྤྲོས་པ་གཅོད་པར་བྱེད་་་་་
པའི་བསྟན་པ་དང་། དེ་སྟོན་པའི་སྟོན་པ་ངོས་འཛིན་པའི་སྐབས་
ཡིན་པས། བསྟན་སྟོན་དེ་དག་ལ་ལྟོས་ཏེ་ཕྱི་པའི་བསྟན་སྟོན་དག་
བསྟན་སྟོན་བཏགས་པ་བ་ལྟ་བུ་ཡིན་ཞེས་པའི་དོན་ཡིན་གྱི། སྤྱིར་
ན་དེ་དག་བཏགས་པ་བ་ཡིན་ཞེས་བཤད་པ་མིན་ནོ། །ཞེས་དམ་
བཅས་ནས། བསྟན་འདི་གཞན་དུ་མ་མཐོང་བས། །ཞེས་སོགས་་
ཀྱི་དོན་འགྲེལ་བའི་ཚེ་ནའང་། རྟེན་འབྱུང་དེ་ཁོ་ན་ཉིད་མཐར་་
འཛིན་གྱི་སྤྲོས་པ་གཅོད་པར་བྱེད་པའི་བསྟན་པ་འདི་ནི། གཞན་
ཏེ་ཆོས་འདི་ལས་ཕྱི་རོལ་དུ་གྱུར་པའི་མུ་སྟེགས་བྱེད་ཀྱི་གཞུང་་་
ལུགས་གང་དུའང་མ་མཐོང་བས། རྟེན་འབྱུང་ཟབ་མོའི་ཚུལ་་་་
ཕྱིན་ཅི་མ་ལོག་པར་སྟོན་པས་སྟོན་པ་ཞེས་བྱ་བ་ནི། ཤཱཀྱའི་སྲས་
པོ་ཁྱོད་ཉིད་དེ་ཁྱོད་ཁོ་ནར་ཟད་དོ། །དེ་བས་ན་འཇིག་རྟེན་ན།
སྐྱེས་བུ་བླུན་པོ་ལ་ལས་ཝ་སྐྱེས་ལ་ནི་སེངྒེ་ཟེར་བའི་ཚིག་ཡོད་པ་་
93



.
བཞིན་དུ། མུ་སྟེགས་ཅན་གྱི་སྟོན་པ་རྫོགས་བྱེད་སེར་སྐྱ་གཟེགས་
ཟན་སོགས་ལའང་། རྟེན་འབྱུང་གི་ཚུལ་ཕྱིན་ཅི་མ་ལོག་པར་སྟོན་
པའི་སྟོན་པ་ཟེར་པའི་ཚིག་ཡོད་པ་ནི་ཡང་དག་པ་མ་ཡིན་པས་་་
གཅམ་བུའི་ཚིག་གོ །ཞེས་ཤེས་པར་བྱའོ། །ཞེས་འགྲེལ་དགོས་་་་
པའི་ཕྱིར་རོ། །ཡང་ན། དེ་དག་གི་བསྟན་སྟོན་ལ། བསྟན་པ་དང་
སྟོན་པའི་ངེས་ཚིག་གི་དོན་ཙམ་ཡང་མ་ཚང་བ་དང་། ཤེར་ཕྱིན་
ལྟར་སྣང་ཤེར་ཕྱིན་མ་ཡིན་པ་སོགས་ཀྱི་རིགས་པས་ཡིག་ཆར་་་་
དགོངས་གཞི་བཞག་ནས། དེ་དག་གི་བསྟན་སྟོན་བསྟན་པ་དང༌།
སྟོན་པ་མིན་ཞེས་ཁས་ལེན་བཙན་པོ་སྐྱོང་སྲོལ་ཡོད་པས། དེ་དག་
ལས་ལུང་རིགས་ཀྱི་རྒྱབ་རྟེན་ཡོད་པ་གང་ཡིན་སོགས་དང་།
བཤད་ཟིན་གྱི་གནད་ཕྲ་མོ་རྣམས་ལ་ཞིབ་མོར་ཁྱེད་མཁས་དབང་
རྣམས་ཀྱིས་དཔྱད་པར་བྱའོ། ། སྨྲས་པ། །
ཕྲ་མོར་ཕྲ་ཞིབ་རིགས་པས་མ་དཔྱད་ན། །
ཕྲ་བས་སྒྲོ་འདོགས་ཆོད་པ་ཤིན་ཏུ་དཀའ། །
དཀའ་གནད་དཀའ་བའི་ཚུལ་གྱིས་མ་དཔྱད་ན། །
དཀའ་སླའི་ཁྱད་པར་ཙམ་ཡང་མི་ཤེས་སྲིད། །
སྲིད་འདིར་སྲིད་པའི་བདེ་ལ་མི་ཆགས་པར། །
སྲིད་པའི་རྩ་བ་གཅོད་པའི་ཐབས་ཚུལ་གྱིས། །
སྲིད་ལས་འདས་པར་མ་གྱུར་དེ་སྲིད་དུ། །
སྲིད་པ་སྤང་ཕྱིར་འབད་ན་མི་ལེགས་སམ། །
ཞེས་བྱ་བ་ནི་ཕྲ་བའི་རིགས་པས་བཤད་དགོས་པའི་བར་་
སྐབས་ཀྱི་ཚིགས་སུ་བཅད་པའོ། །
94



ལག་ཏུ་ལེན་ཚུལ་མདོ་ཙམ་བཤད་པ།
གསུམ་པ་ལག་ཏུ་ལེན་ཚུལ་མདོ་ཙམ་བཤད་པ་ལ་གཉིས།
སྤྱིར་ཚོགས་གསོག་སྒྲིབ་སྦྱོང་གང་བྱས་ཀྱང་གཙོ་བོ་རང་ལ་ཆོས་་
སྟོན་པའི་བླ་མ་ལ་བསྟེན་དགོས་ཚུལ་བཤད་པ་དང་། ལག་ཏུ་་་་
ལེན་ཚུལ་དངོས་སོ། །དང་པོ་ནི། རྒྱས་པར་གཞན་དུ་བཤད་ཟིན་
ལ༑ གལ་ཆེ་བས་འདིར་ཡང་དྲན་གསོའི་ཚུལ་དུ་མདོར་བསྡུས་་
ཤིག་བཤད་ན། ཐར་འདོད་ཀྱི་གདུལ་བྱ་རྣམས་ཆོས་ཅན། ཁྱོད་་་
ཚོས་ཚོགས་གསོག་སྒྲིབ་སྦྱོང་བྱེད་པ་ལ་གཙོ་བོ་རང་ལ་ཆོས་སྟོན་
པའི་བླ་མ་ལ་བསྟེན་དགོས་པ་ཡིན་ཏེ། བླ་མ་དེ་རང་ལ་སངས་་་་
རྒྱས་ཀུན་ལས་ཀྱང་བཀའ་དྲིན་ཆེས་ལྷག་པ་ཡིན་པ་གང་ཞིག་་་་
རང་རྒྱུད་ལ་བྱིན་རླབས་འཇུག་ཚུལ་ཡང་དེ་ཐམས་ཅད་ལས་ཀྱང་
ཆེས་ལྷག་པ་ཡིན་པའི་ཕྱིར། དང་པོ་གྲུབ་སྟེ། སངས་རྒྱས་མཐའ་
ཡས་མོད་གཅིག་གིས་ཀྱང་རང་ལ་ཆོས་དངོས་སུ་མ་བསྟན། བླ་མ་
དེས་རང་ལ་ཆོས་དངོས་སུ་སྟོན་ཞིང་བསྟན་པའི་བཀའ་དྲིན་་་་་
གཞལ་མཐའ་དང་བྲལ་བའི་ཕྱིར་རོ། །དེ་སྐད་དུ་རིམ་ལྔ་ལས།
འདི་ནི་རང་བྱུང་བཅོམ་ལྡན་འདས། །ལྷག་པའི་ལྷ་ནི་གཅིག་པུ་་
ཉིད། །མན་ངག་རབ་ཏུ་སྟེར་བའི་ཕྱིར། །རྡོ་རྗེ་སློབ་དཔོན་དེ་་་
བས་ལྷག །ཅེས་གསུངས་པའི་ཕྱིར་རོ། །དེ་ལྟར་སངས་རྒྱས་ཀུན་
ལས་བཀའ་དྲིན་ཆེས་ལྷག་པའི་ཚུལ་ཇི་བཞིན་བསམས་ཏེ། རང་
གི་བླ་མ་དེ་སངས་རྒྱས་དངོས་སུ་བལྟས་ནས་གསོལ་འདེབས་ཕྱག་
མཆོད་གང་བྱས་ན། སྡིག་པ་འདག་པ། ནད་གདོན་བར་ཆད་ཞི་



，
་
བ༑ ཚེ་བསོད་ཆོས་ནོར་རྒྱས་པ། ཚོགས་རྒྱ་ཆེར་གསོག་པ། །
ཉམས་རྟོགས་མྱུར་དུ་རྒྱུད་ལ་སྐྱེ་བ་སོགས་བྱིན་རླབས་འཇུག་ཚུལ་
ཡང་སངས་རྒྱས་ཐམས་ཅད་ལ་ཕྱག་མཆོད་སོགས་བྱེད་པ་བས་་་
ཀྱང་ཆེས་ལྷག་ཏུ་འབྱུང་བ་གདོན་མི་ཟ་སྟེ། འཆད་པར་འགྱུར་རོ།།
རྩ་རྟགས་གཉིས་པ་གྲུབ་སྟེ། བླ་མ་དེ་ལ་རང་གིས་གསོལ་འདེབས་
ཕྱག་མཆོད་གང་བྱས་ན། སངས་རྒྱས་ཐམས་ཅད་བླ་མ་དེའི་ལུས་
ལ་ཞུགས་ཏེ། རང་གིས་ཕུལ་བའི་མཆོད་པ་བཞེས་ནས་རང་གི་་
སྡིག་སྒྲིབ་སྦྱོང་བ། ནད་གདོན་བར་ཆད་ཞི་བ། ཚེ་བསོད་རྒྱས་་་
པར་བྱེད་པ། ཚོགས་རྒྱ་ཆེར་གསོག་ཏུ་བཅུག་པ། ཉམས་རྟོགས་་
རྒྱུད་ལ་སྐྱེ་བར་བྱེད་པ་སོགས་བྱིན་རླབས་སྩོལ་བ་ལ་གདོན་མི་ཟ་
ཞིང་། བླ་མ་མ་དྲན་པར་སངས་རྒྱས་བྱང་སེམས་ཐམས་ཅད་ལ་་
མཆོད་པ་རྒྱ་ཆེར་ཕུལ་ཀྱང་། དེ་དག་ལ་ཕུལ་བའི་བསོད་ནམས་་
ཙམ་ཐོབ་པ་ལས། སངས་རྒྱས་བྱང་སེམས་དེ་དག་གིས་མཆོད་པ་
དེ་དག་བཞེས་པའི་ངེས་པ་མེད་པས། ལོངས་སྤྱོད་བསོད་ནམས་
ཀྱང་ཐོབ་མི་ཐོབ་ལ་ངེས་པ་མེད་ཅིང་། དེ་དག་གི་བྱིན་རླབས་་་་
ཀྱང་སློབ་མ་དེ་ལ་འཇུག་པའི་ངེས་པ་མེད་པའི་ཕྱིར་རོ། །དེ་སྐད་
དུ་ཞལ་ལུང་ལས། ང་ནི་འདི་ཡི་ལུས་གནས་ཏེ། །སྒྲུབ་པོ་གཞན་་
ལ་མཆོད་པ་ལེན། །དེ་ཡི་དེ་མཉེས་རང་གི་རྒྱུད། །ལས་ཀྱི་སྒྲིབ་པ་
དག་བྱེད་དོ། །ཞེས་གསུངས་པའི་ཕྱིར་རོ། །དེ་བཞིན་དུ་བླ་མ་མ་
དྲན་པར་སངས་རྒྱས་བྱང་སེམས་སོགས་ལ་གསོལ་འདེབས་ཕྱག་
བསྐོར་སོགས་གང་བྱས་ཀྱང་། དེ་དང་དེ་བྱས་པའི་བསོད་ནམས་
ཐོབ་པ་ཡིན་གྱི། དེ་དག་གིས་ཚུར་བྱིན་གྱིས་བརླབས་པའི་ངེས་པ་
མེད་པར་མདོ་རྒྱུད་དུ་མ་ནས་གསུངས་ལ། དེའི་རྒྱུ་མཚན་ཡང་།
96



སངས་རྒྱས་དེ་དག་ལ་མཁྱེན་བརྩེ་ནུས་གསུམ་གྱི་ཡོན་ཏན་མངའ་
བས། དེ་དག་གིས་སློབ་མ་དེ་ཉིད་མི་མཁྱེན་པ་ཡང་མ་ཡིན།
མཁྱེན་ཡང་མི་བརྩེ་བ་ཡང་མ་ཡིན། བརྩེ་ཡང་བྱིན་གྱིས་རློབ་པའི་
ནུས་པ་མེད་པ་ཡང་མ་ཡིན་ནོ། །འོ་ན་ཅི་ཞེ་ན། སློབ་མ་རང་་་་
གིས་བླ་མ་མཐོང་ཆུང་ལྟ་བུར་བྱས་ཏེ། དེ་ལས་སངས་རྒྱས་བྱང་་
སེམས་ཀྱི་བྱིན་རླབས་ཡོན་ཏན་ཆེ་བར་བསམས་ནས་ཕྱག་མཆོད་
སོགས་བྱས་པ་ཡིན་པའི་ཕྱིར་རོ། །ཁྱབ་སྟེ། དེ་ལྟར་བྱས་ནས་དེ་
དག་གི་བྱིན་རླབས་ཐོབ་མི་ནུས་པའི་ཕྱིར་ཏེ། ས་སྐྱ་པཎྜི་ཏས། ཉི་
མའི་འོད་ཟེར་རབ་ཚ་ཡང་། །མེ་ཤེལ་མེད་པར་མེ་མི་འབྱུང་། །
དེ་བཞིན་སངས་རྒྱས་བྱིན་རླབས་ཀྱང་། །བླ་མ་མེད་པར་འཇུག་་
མི་ནུས། །ཞེས་གསུངས་པས་གྲུབ་པའི་ཕྱིར་ཏེ། ཉི་མའི་འོད་ཟེར་
ལས་མེ་ལེན་པར་འདོད་ན། ཉི་མར་མེ་ཤེལ་བསྟན་ལ་མེ་ཤེལ་ལ་
སྤྲ་བ་བསྟན་པས། ཉི་མའི་འོད་མེ་ཤེལ་ལ་བརྒྱུད་ནས་སྤྲ་བ་ལ་མེ་
འཇུག་ནུས་པ་ཡིན་གྱི། མེ་ཤེལ་དོར་ནས་ཉི་མ་ལ་སྤྲ་བ་ཇི་ཙམ་་་
བསྟན་ཀྱང་མེ་འཇུག་མི་ནུས་པའི་དཔེ་དེ་བཞིན་དུ། སངས་རྒྱས་
ཀྱི་བྱིན་རླབས་རང་ལ་འཇུག་པར་འདོད་ན། བླ་མ་སངས་རྒྱས་་་
དངོས་སུ་བལྟས་ནས། དེར་ཕྱག་མཆོད་གསོལ་འདེབས་སོགས་་་
བྱས་ན། སངས་རྒྱས་སོགས་ཀྱི་བྱིན་རླབས་བླ་མར་བརྒྱུད་ནས་་་་
རང་ལ་འཇུག་ནུས་པ་ཡིན་གྱི། བླ་མ་དོར་ནས་སངས་རྒྱས་སོགས་
ལ་ཕྱག་མཆོད་གསོལ་འདེབས་ཅི་ཙམ་བྱས་ཀྱང་། བྱིན་རླབས་་་
ཐོབ་མི་ནུས་པ་ཡིན་པའི་ཕྱིར་རོ། །དེས་ན། བླ་མ་དེ་སངས་རྒྱས་
དངོས་སུ་བལྟས་ནས་དང་། དེ་ལ་དད་པ་དང་དག་སྣང་བརྟན་་
པོས་ཕྱག་མཆོད་སོགས་བྱ་དགོས་ཀྱི། བླ་མ་ཐ་མལ་བར་བལྟ་བ་་
97



།
དང༌། དད་པ་ཡམ་མེ་བ་ནི། མེ་ཤེལ་མུན་གྲུབ་ལ་བསྟན་པ་དང་།
མི་བརྟན་ཞིང་ཆར་རླུང་གིས་ཀྱང་བར་བཅད་པ་དང་འདྲ་བའི་་
ཕྱིར་རོ། །དེའི་རྒྱུ་མཚན་གྱིས་མདོ་རྒྱུད་བསྟན་བཅོས་མཐའ་དག་
ལས། བླ་མ་དེ་ཞིང་གི་མཆོག ཡོན་ཏན་གྱི་གཞི། བྱིན་རླབས་་་་
ཐམས་ཅད་ཀྱི་རྩ་བ། ལེགས་ཚོགས་ཐམས་ཅད་ཀྱི་འབྱུང་གནས། །
དངོས་གྲུབ་ཐམས་ཅད་ཀྱི་འབྱུང་ཁུངས་སུ་ལན་གཅིག་མིན་པར་
གསུངས་ཤིང་། ངེས་པ་དོན་གྱི་པཎྜི་ཏ་ཆེན་པོ་རྣམས་ཀྱི་གསུང་
འབུམ་རྣམས་སུ་ཡང་། བླ་མའི་རྣལ་འབྱོར་རྒྱས་འབྲིང་བསྡུས་པ་
ཅི་རིགས་ཤིན་ཏུ་མང་བར་འབྱུང་བ་ཡིན་པའི་ཕྱིར་རོ། །དེར་མ་
ཟད། ༧རྗེ་བཙུན་བློ་བཟང་ཆོས་ཀྱི་རྒྱལ་མཚན་གྱིས་མཛད་པའི་
བླ་མཆོད་དུ་གྲགས་པ་འདི་ཉིད། ཡུལ་མཐའ་དབུས་ཀུན་ལ་ཆེས་
དར་བ་ནི། མི་རེ་ལ་ཡིད་བཞིན་གྱི་ནོར་བུ་རེ་བྱིན་པ་བས་ཀྱང་་་
ཆེས་ལྷག་པའི་གདམས་ངག་ཡིན་ཡང་། དེང་སང་དེ་ཉིད་་་་་
གདམས་ངག་གི་ཚད་དུ་མི་འཛིན་པར་བན་ཕྲུག་རྣམས་ཀྱི་ཆོས་་
སུ་བརྩི་བ་དང་། ཡིད་བཞིན་གྱི་ནོར་བུ་དང་ཆུ་རྡོ་ཁྱད་མེད་དུ་་་
འཛིན་མཁན་འགའ་འདུག་སྟེ། སུ་མཁས་ཆེ་བས་ཡིན་ཁྱེད་་་་་
མཁས་དབང་རྣམས་ཀྱིས་དཔྱད་དགོས་ཏེ། རང་ཅག་ལས་དང་་
པོ་པ་རྣམས་ཚོགས་གསོག་སྒྲིབ་སྦྱོང་གི་ཞིང་ལ། བླ་མ་ལས་གཞན་
ཞིག་ཡོད་པར་སངས་རྒྱས་ཐམས་ཅད་ཀྱི་མཁྱེན་པའི་སྤྱན་གྱིས་་་
ཀྱང་མ་གཟིགས་པས། ད་ལྟ་དེ་འཚོལ་ཕྱིར་དུ་ཉི་མ་འབུམ་གྱི་་་་
སྒྲོན་མེ་ལག་ཏུ་ཐོགས་ཏེ། ཕྱོགས་བཅུའི་ཞིང་རབ་འབྱམས་རྒྱ་་་་
མཚོར་བཙལ་ཀྱང་རྙེད་པའི་སྐབས་གཏན་ནས་མེད་པའི་ཕྱིར་རོ། །
དེས་ན་ཐར་འདོད་རྣམས་ཀྱིས་ལྷ་གང་དང་གང་བསྒོམས་པ་དང་། །
98



སངས་རྒྱས་བྱང་སེམས་གང་དང་གང་ལ་ཕྱག་མཆོད་སོགས་གང་
བྱས་ཀྱང་། ཡུལ་དེ་ཉིད་རང་གི་བླ་མ་དང་དབྱེར་མེད་དུ་བལྟས་
ནས་བྱ་བ་གལ་ཆེའོ། །ཞེས་བྱ་བ་འདི་མཁས་པའི་དབང་ཕྱུག་་་་་
ཆེན་པོ་ལྷུན་གྲུབ་པཎྜི་ཏ་སོགས་མཁས་གྲུབ་གཉིས་འཛོམས་ཀྱི་་་
སྐྱེས་བུ་བགྲང་ལས་འདས་པ་ཞིག་གི་གདམས་ངག་ཡིན་ནོ། །
ལག་ཏུ་ལེན་ཚུལ་དངོས་བཤད་པ། །
གཉིས་པ་ལག་ཏུ་ལེན་ཚུལ་དངོས་པ་བཤད་པ་ལ། གནས་
ཁང་བྱི་དོར་བྱ་བ། རྟེན་དགྲམ་པ། མཆོད་པ་བཤམ་པ། ཚུལ་་་་
མཐུན་གྱིས་སྟན་ལ་འཁོད་པ། ཀུན་སློང་ལ་བརྟག་པ། ཚོགས་་་་
ཞིང་གསལ་གདབ་པ། སྐྱབས་འགྲོ་སེམས་བསྐྱེད་བྱ་བ། བསག་་་
སྦྱང་གི་གནད་བསྡུས་པའི་ཡན་ལག་བདུན་པ་མཎྜལ་དང་བཅས་
པ་དབུལ་བ། འདོད་པའི་དོན་ལ་གསོལ་བ་གདབ་པ་སོགས་མང་
དུ་ཡོད་པ་དེ་དག་རེ་རེ་ནས་གང་ལས་གསུངས་པའི་མདོ་རྒྱུད་ཀྱི་
ཁུངས་དགོད་པ་དང་། ཁུངས་ལས་གསུངས་པའི་དོན་རྣམས་་་་
ལེགས་པར་བཤད་དེ། སྦྱོར་ངག་གི་ལམ་ནས་ཀྱང་མདོར་བསྡུས་
སུ་བཀོད་ན་བདེ་མོད་ཀྱང་། ཡི་གེ་མང་བར་དོགས་ནས་འདིར་་
དཀྱུས་གཅིག་ཏུ་མདོར་བསྡུས་ཤིག་བཤད་པར་བྱའོ། །དེས་ན་་་་་
དང་པོ་རྣལ་འབྱོར་པ་སོ་སོས་ཉམས་ལེན་གང་དུ་མཛད་པའི་་་་་
གནས་ལ་ནི། འདུས་པ་དང༌། བདེ་མཆོག་སོགས་ལས་གསུངས་་
པ་ལྟར། དབེན་གནས་ཕུན་སུམ་ཚོགས་པ་ཞིག་གལ་ཆེ་ལ། དེར་
ཁང་པ་ནི། དཔུང་ཞུས་ལས། དེར་ནི་ས་བརྐོས་སྦྱངས་ནས་་་་་
གནས་བརྩིགས་པ། །དྲི་ལ་བརྟན་ཅིང་འཇིམ་པས་ཞལ་ཞལ་བྱ། །
99



ཤར་རམ་བྱང་ངམ་ནུབ་ཏུ་སྒོ་གདོད་ཅིང༌། །ལྷོ་ཕྱོགས་སུ་ནི་ནམ་
ཡང་སྒོ་མི་གདོད། །ཅེས་སོགས་གསུངས་པ་ལྟར། ཁད་ཡངས་པ་
དང་ནང་གསལ་བ། བག་ཕེབས་ལ་ཉམས་དགའ་བ་དག་བཟང་
ངོ་། །དེ་ནས་དེ་བྱི་དོར་བྱ་ཚུལ་ནི། མཁས་གྲུབ་ཀུན་གྱིས་སྨར་་
བ་གཞིར་བཞག་ནས་གསེར་གླིང་པ་ཟླ་མེད་པའི་ཚད་དུ་བྱེད་པས།
བླ་མ་གསེར་གླིང་པའི་རྣམ་ཐར་ལས་འབྱུང་བ་ལྟར་ཟླ་བ་ཕྱེད་་་་
ཕྱེད་དུ་གནས་ཡོངས་རྫོགས་དང་། ཉིན་རེའམ་ཐུན་རེ་བཞིན་་་་
བདེན་བཞིའི་ཉམས་ལེན་དང་ལྡན་པའི་སྒོ་ནས་ཞིང་སྦྱོང་གི་་་་་་
ཉམས་ལེན་དུ་འགྱུར་ངེས་ཀྱི་བྱི་དོར་ལེགས་པར་བྱ་དགོས་ཏེ། དེ་
བྱས་པས་གེགས་ཉུང་ལ་དངོས་གྲུབ་མྱུར་བ་དང་། ཚོགས་ཞིང་ལ་
བཀུར་སྟི་བྱས་པའི་བསོད་ནམས་འབྱུང་བའི་ཕྱིར། དེར་ཐལ།
བདེན་བཞིའི་ཉམས་ལེན་ཚང་བའི་སྒོ་ནས་བྱི་དོར་བྱས་ན། །
བདེན་བཞིའི་འཇུག་ལྡོག་གི་གོ་བ་རྙེད་ནས་བདེན་པ་མཐོང་བ་་
ལམ་ཆུང་པའི་རྣམ་ཐར་ལྟ་བུ་ཡིན་པའི་ཕྱིར་རོ། །དེ་ལྟར་བྱི་དོར་
ལེགས་པར་བྱས་ནས་དྲི་ཞིམ་པོའི་ཆུས་ཆག་ཆག་གདབ་དགོས་ལ།
དེའི་སྐབས་སུ་དམིགས་པ་ནི། སྔགས་ལྟར་ན་སྣོད་ཀྱི་སྐྱོན་ཀུན་་་་
བསལ་ནས་ལྷའི་གཞལ་ཡས་ཁང་དང་། བཅུད་ཀྱི་སྐྱོན་ཀུན་་་་་
བསལ་ནས་ལྷ་དང་ལྷ་མོར་བལྟ་བ་དང་། མདོ་ལྟར་ན། ཐམས་་་
ཅད་དུ་ནི་ས་གཞི་དག །གསེག་མ་ལ་སོགས་མེད་པ་དང་། །ལག་
མཐིལ་ལྟར་མཉམ་བཻ་ཌཱུརྱའི། །རང་བཞིན་འཇམ་པོར་གནས་་་་་
གྱུར་ཅིག །ཅེས་པ་དང་། ཡང་ན། མཆོག་བདེན་རྒྱལ་བ་སྲས་་་་
བཅས་བྱིན་རླབས་དང༌། །ཚོགས་གཉིས་མངའ་ཐང་ཆོས་་་་་
དབྱིངས་དག་པའི་མཐུས། །ཞིང་འདི་བདེ་བ་ཅན་ལྟར་སྣོད་་་་
100



བཅུད་ཀྱི། །སྲིད་ཞིའི་ཕུན་ཚོགས་འདོད་དགུས་འབྱོར་གྱུར་ཅིག །
ཅེས་བདེན་སྟོབས་བརྗོད་དེ་ཇི་ལྟར་སྦྱོང་བའི་དམིགས་པ་བཅས། །
དེ་ལྟར་གྱུར་སོང་སྙམ་པ་བྱ་ཞིང་། ཁང་བརྩེགས་ཀྱི་མདོ་སོགས་་
ལས། རང་གཞན་གྱི་སེམས་དྭངས་བར་འགྱུར་བ། དཀར་ཕྱོགས་
སྐྱོང་བའི་ལྷ་རྣམས་འཁོར་ཞིང་རྒྱལ་རྣམས་དགྱེས་པར་འགྱུར་བ། །
མཛེས་པའི་ལས་གསོག་པར་འགྱུར་བ། མ་དག་པའི་ཞིང་དུ་མི་སྐྱེ་
ཞིང་དག་ཞིང་དུ་སྐྱེ་བར་འགྱུར་བ་དང་། མཐར་ཐུག་ལོངས་སྤྲུལ་
གྱི་ཞིང་རྣམ་དག་འགྲུབ་པར་འགྱུར་བའི་ཕན་ཡོན་གསུངས་པ་་་
རྣམས་ཀྱང་བསམ་པར་བྱའོ། །དེ་ལྟར་བྱི་དོར་བྱེད་པའི་སྐབས་སུ་
ངག་ནས། རྡུལ་འདི་ས་རྡུལ་མ་ཡིན་དུག་གསུམ་རྡུལ། །རྡུལ་འདི་
ཕྱགས་ནས་དུག་གསུམ་དག་གྱུར་ཅིག །རྡུལ་འདི་ས་རྡུལ་མ་ཡིན་
སྡིག་སྒྲིབ་རྡུལ། །རྡུལ་འདི་ཕྱགས་ནས་སྡིག་སྒྲིབ་དག་གྱུར་ཅིག །
ཅེས་བརྗོད་ཅིང་། རང་རྒྱུད་ཀྱི་དུག་གསུམ་སོགས་ཐོག་མེད་ནས་
བསགས་པའི་སྡིག་སྒྲིབ་རྣམས་ཕྱག་བྱའི་རྡུལ་དེ་དག་གི་རྣམ་པར་
ཤར་བར་བསམས་ནས། དེ་དག་ཕྱགས་པས་དུག་གསུམ་སོགས་་
ལེགས་པར་དག་སོང་སྙམ་པའི་མོས་པ་ཡང་བྱའོ། །
སྐུ་གསུང་ཐུགས་གསུམ་གྱི་རྟེན་དགྲམ་ཚུལ་བཤད་པ།
དེ་ནས་སྐུ་གསུང་ཐུགས་གསུམ་གྱི་རྟེན་རྣམས་དགྲམ་ན།
དེ་ལ་བརྟེན་ནས་དམིགས་པ་གསལ་བ་དང་། བྱིན་རླབས་འཇུག་
པ༑ སངས་རྒྱས་རྗེས་སུ་དྲན་པ་དང་བར་ཆད་མི་འབྱུང་བ་་་་་་
སོགས་ཀྱི་དགོས་པ་ཡོད་པས། ཅི་འབྱོར་བའི་གདན་ཁྲི་སོགས་ཀྱི་
སྟེང་དུ་སྐུའི་རྟེན་ལ། སྐྱབས་འགྲོའི་ཚོགས་ཞིང་ཡོད་ན་རབ་དང་
101



，
་
མེད་ན། བསྟན་པའི་བདག་པོ་ཐུབ་དབང་དང་། མཉམ་མེད་ཇོ་
བོ་རྗེ། འཇམ་མགོན་བློ་བཟང་གྲགས་པ། རང་གི་རྩ་བའི་བླ་མ་་་
སོགས་གཙོ་བོར་གྱུར་པའི་དམིགས་རྟེན་གྱི་བྲིས་འབུར་ཅི་རིགས་
ཀྱི་སྐུ་རྣམས་གོ་རིམ་མ་འཆོལ་བར་འགྲེམ་པ་ལས། ལྷ་སྐུ་བཟོ་་་་
ལེགས་པ་གོང་གཤམ་ཡག་པོ་ཅན་རྣམས་གྲལ་གོང་དང་། བཟོ་མི་
ལེགས་པ་དང་རྙིང་པ་ལྟ་བུ་གྲལ་མཇུག་ཏུ་འཇོག་པ་སོགས་་་་་་་
གཏན་ནས་མི་རུང་ཞིང་། ལྟ་གྲུབ་མི་མཐུན་པའི་སྐུ་གཟུགས་དང་
གླེགས་བམ་སོགས་རྟེན་དྲུང་དུ་བཞག་ན་རྟེན་འབྲེལ་འཆུག་ཅིང་།
རང་གི་ཉམས་ལེན་འཆོལ་བར་གསུང་རབ་མང་པོར་གསུངས་་་་
པས་གཟབ་དགོས་སོ། །གསུང་གི་རྟེན་ལ། རབ་ན་ཤེར་ཕྱིན་གྱི་་་
མདོ་བརྒྱད་སྟོང་ལྟ་བུ་དང་། བཀའ་པོད་ལྔའི་རྩ་བ། རྗེ་བླ་མའི་་
ལེགས་བཤད་སྙིང་པོ་དང་། ལམ་སྔགས་གཉིས་སོགས་རྗེ་བླ་མའི་
ཚིགས་བཅད་རེ་ལའང་གཞན་གྱི་པོ་ཏི་རེས་ཀྱང་འགྲན་མི་ནུས་་
པས་བརྗོད་བྱའི་སྒོ་ནས་ཆེས་ཁྱད་པར་དུ་འཕགས་པས། དེ་ལ་་་
དགོངས་ནས་སྐྱེས་ཆེན་དམ་པ་མང་པོས། རྗེའི་གསུང་རབ་་་་་
རྣམས་ལ་གོས་ཐུམ་མང་པོ་རེ་ཕུལ་ནས་གླེགས་བམ་ཀུན་གྱི་སྟེང་
དུ་འཇོག་པར་མཛད་པའི་རྣམ་ཐར་ལྟ་བུར་བྱས་ན། བྱིན་རླབས་
ཀྱི་བཀའ་བབས་ཀྱི་ཆ་ནས་ཀྱང་རྟེན་འབྲེལ་འགྲིག་རྒྱུ་ཡོད་པའི་་
གནད་ཤེས་དགོས། དེ་དག་མེད་ན་མཆོད་འོས་སུ་གྱུར་པའི་་་་་
གསུང་རབ་གང་ཡང་རུང་བ་དང་། ཐུགས་ཀྱི་རྟེན་ལ་མཆོད་རྟེན་
དང་རྡོར་དྲིལ་སོགས་ལེགས་པར་བཀྲམ་ནས། རབ་གནས་མ་་་་
བྱས་ན་ཉེས་པ་འབྱུང་བས་བྱེད་དགོས་པར་རབ་གནས་ཀྱི་རྒྱུད་
ལས་གསུངས། རབ་གནས་རྒྱས་འབྲིང་བསྡུས་གསུམ་གང་བྱས་་་
，
，
，
4
102



ཀྱང་ཆོག་ལ། ཁྱད་པར་བླ་མ་རིན་པོ་ཆེའི་ཐུགས་གཉིས་མེད་ཀྱི་་
ཡེ་ཤེས། གཟུགས་ཀྱི་སྐུར་བཞེངས་ཏེ་རང་གི་མགོན་སྐྱབས་སུ་་་
བཞུགས་ཡོད་པ་འདི་ཡིན་སྙམ་དུ་གསོལ་བ་བཏབ་ན། སྐུ་གསུང་
ཐུགས་ཀྱི་བྱིན་རླབས་འཇུག་ཅིང་། དད་མོས་དེ་ལྟར་བྱས་པ་རབ་
གནས་ཀྱི་མཆོག་ཡིན་པར་གསུངས་པས། བླ་མའི་ཡེ་ཤེས་ཆོས་སྐུ་
རྟེན་དག་གི་རྣམ་པར་ཤར་བར་མོས་དགོས། །
མཆོད་པ་འབུལ་ཚུལ་བཤད་པ།
དེ་ནས་གྲིབ་དང་མི་གཙང་བ་སོགས་ཀྱིས་སྦགས་པ་དེ་་་་
རྒྱུའི་གཡོ་དང་། རྙེད་ན་དགའ་བ། མ་རྙེད་ན་མི་དགའ་བ། སྙན་
པ་ཐོས་ན་དགའ་བ། མི་སྙན་པ་ཐོས་ན་མི་དགའ་བ། བདེ་ན་་་་
དགའ་བ། མི་བདེ་ན་མི་དགའ་བ། བསྟོད་ན་དགའ་བ། སྨད་ན་
མི་དགའ་བ་སྟེ་འཇིག་རྟེན་ཆོས་བརྒྱད་དང་། མི་དགེ་བའི་རྩ་བ་
ཅན་གྱིས་ཚོགས་བསགས་པ་ནག་པོ། གཅེས་འཛིན་གྱིས་བཅིངས་
པ་ཁྲ་བོ། མཚན་འཛིན་གྱིས་བཅིངས་པ་དཀར་པོ་སྟེ་འཇིག་རྟེན་
ཆོས་བརྒྱད་དཀར་ནག་ཁྲ་གསུམ་སོགས་ནི་ཀུན་སློང་གི་གཡོ་སྟེ།
གཡོ་དེ་དག་གིས་མ་སྦགས་པ་ཤིན་ཏུ་གལ་ཆེ་བས། གཞན་གྱི་་་་
མིག་སྔར་མཛེས་ཆོས་ཀྱི་ཆེད་ལྟ་བུའི་ཀུན་སློང་མ་དག་པ་རྣམས་
ཟིལ་གྱིས་མནན་ཏེ། དད་གུས་ཆེན་པོའི་སྒོ་ནས་མཆོག་གསུམ་་་་
མཆོད་པའི་བྱ་བ་ལ་འཇུག་དགོས་ཤིང༌། མཆོད་པ་འབུལ་ཡུལ་་་
ཡང་གནས་ཁང་དེར་བཞུགས་པའི་རྟེན་གསུམ་ཁོ་ན་ཙམ་མ་ཡིན་
པར་དེ་དག་གིས་མཚོན་པས་ཕྱོགས་བཅུའི་ཞིང་རབ་འབྱམས་་་་
གྲངས་མེད་པ་ན་བཞུགས་པའི་རྒྱལ་བ་སྲས་དང་བཅས་པ་དང་།
103



་
སྐུ་གསུང་ཐུགས་ཀྱི་རྟེན་མཆོད་པའི་འོས་སུ་གྱུར་པ་ཐམས་ཅད་་
ལ་མཆོད་པའི་འཕེན་པ་གཏོང་བ་ཕན་ཡོན་ཆེ་ཞིང་། དེ་དག་་་་
ཐམས་ཅད་ཀྱང་བླ་མའི་རྣམ་འཕྲུལ་དུ་བལྟས་ནས་མཆོད་པ་གལ་
ཆེ་སྟེ། སློབ་དཔོན་ཀླུ་སྒྲུབ་ཀྱི་རིམ་ལྔ་ལས། མཆོད་པ་ཐམས་ཅད་
ཡོངས་སྤངས་ནས། །བླ་མ་མཆོད་པ་ཡང་དག་བརྩམས། །དེ་་་་
མཉེས་པས་ནི་ཀུན་མཁྱེན་གྱི། །ཡེ་ཤེས་མཆོག་ནི་ཐོབ་པར་འགྱུར།།
ཞེས་གསུངས་པའི་ཕྱིར་རོ། །མཆོད་པའི་རྫས་ལ་ཡང་། མེ་ཏོག
མར་མེ། ཞལ་ཟས། རྒྱན་དང་ན་བཟའ་བླ་བྲེ་སོགས་མཐའ་ཡས་
ཤིང་། ཁྱད་པར་དུ་ཤིན་ཏུ་རྙེད་སླ་ཞིང་སྡིག་སྤྱོད་དང་སེར་་་་་
སོགས་དང་མ་འདྲེས་པའི་ཆུ་གཙང་གི་ཡོན་ཆབ་ཕུལ་ན་དངོས་་
པོ་རིན་ཐང་ཆུང་ཡང་། དག་བྱེད་ཀྱི་རྫས་ཡིན་པས་ལས་ཉོན་་་་
སྡིག་སྒྲིབ་འདག་པའི་རྟེན་འབྲེལ་དང་། ངོ་བོ་རླན་ཞིང་གཤེར་བ་
ཡིན་པས་བྱམས་སྙིང་རྗེ་བྱང་ཆུབ་ཀྱི་སེམས་ཀྱིས་རྒྱུད་བརླན་པར་
འགྱུར་བ་དང་། ཆུ་དྭངས་ཤིང་བསིལ་བས་ཉོན་མོངས་པའི་རྙོག་
པ་ཞི་ཞིང་སྲིད་པའི་ཚ་གདུང་བཅོམ་པའི་བསིལ་བའི་དངོས་པོ་་
ཐོབ་པར་འགྱུར་བ་དང༌། ཆུ་ནང་དུ་གཟུགས་བརྙན་འཆར་བས་
ཆོས་ཐམས་ཅད་བདེན་མེད་གཟུགས་བརྙན་ལྟ་བུར་རྟོགས་པའི་
ལྟ་བ་ཁྱད་པར་ཅན་མྱུར་དུ་རྒྱུད་ལ་སྐྱེ་བ་དང་། དྲི་བཟང་གིས་་་
སྦགས་ཤིང་ཁ་དོག་སེར་པོར་བསྒྱུར་བས་སྐྱེ་བ་ཐམས་ཅད་དུ་་་་་
ངུར་སྨྲིག་གི་རྒྱལ་མཚན་དང་མི་འབྲལ་ཞིང་། ཚུལ་ཁྲིམས་ཀྱི་ཕུང་
པོ་ཡོངས་སུ་རྫོགས་པར་འགྱུར་བ་སོགས་ཀྱི་དགོས་པ་ཆེན་པོ་་་་
ཡོད་པས། དམ་པ་གོང་མ་ཕལ་ཆེ་བས་ཡོན་ཆབ་ཀྱི་མཆོད་པ་་་་
ཤས་ཆེར་མང་དུ་མཛད་པ་ཡིན་ནོ། །དེ་ལ་ཐོག་མར་ཆུ་གཙང་་་་
，
104



སྲོག་ཆགས་མེད་པ་བཟང་དྲུག་སོགས་དུག་རིགས་མེད་པའི་སྨན་
སྣ་དང༌། ཁྱད་པར་དུ་ཁ་ཆེའི་གུར་ཀུམ་དང་། རྒྱའི་སྐྱུ་རུ་ར་་་་་
སོགས་ཀྱི་ཕྱེ་མ་སྦྱར་བའི་ཁུ་བས་སེར་པོར་བསྒྱུར་ཏེ་མི་གཙང་བ་
དང་ས་རྡུལ་སོགས་ཀྱིས་མ་སྦགས་པ་ཉེ་འཁོར་དུ་འདུ་བྱ། རྟེན་་
གྱི་དྲུང་དུ་མཆོད་སྟེགས་རྣམས་ལེགས་པར་བྱས་ཏེ་ཏིང་ཕོར་་་་་
རྣམས་ཁ་གྱེན་དུ་བཟེད་པ་བར་ཡངས་དོག་སྙོམས་ཤིང་ཡོ་འཁྱོག་
མེད་པར་གྲལ་དྲང་པོར་བསྒྲིག་དགོས། དམ་པ་འགའ་ཞིག་གི་་་་
གསུང་སྒྲོས་ལ་ཏིང་ཕོར་སྟོང་པར་འཇོག་མི་རུང་བར་གསུངས་པ་
ཡོད་ཀྱང་། གསེར་ཁང་རིན་པོ་ཆེའི་ཕྱག་ལེན་ལ། ཐོག་མར་ཏིང་
ཕོར་སྟོང་པར་བསྒྲིགས་མཛད་དེ། འདི་ཉིད་གཟུགས་ཀྱི་མཆོད་་་
པ་ཡང་ཡིན་ཞིང་སྟོང་ཉིད་ཀྱི་ལྟ་བ་སྐྱེ་བའི་སྨིན་བྱེད་དུ་འགྱུར་་་
བའི་དགོས་པ་ཡོད་གསུངས། འབུལ་ཚུལ་ཡང་། མཆོད་ཡུལ་གྱི་་
གཡས་ནས་བརྩམས་ཏེ་གཡས་སྐོར་གྱིས་ཐོག་མཐའ་ཕྲ་ཞིང་བར་
དུ་སྦོམ་པ་ནས་འབྲས་མའི་ཚུལ་དུ་འབུལ་ཞིང་། དེ་ཡང་ཧ་ཅང་
ཏིང་ཕོར་གང་ཆེ་ན་དགེ་སྦྱོར་གྱི་ཚེ་སེམས་མི་བརྟན་པར་འགྱུར་
བ་དང་། ཕྱི་རོལ་ཏུ་འཕོ་ན་ཚུལ་ཁྲིམས་འཆལ་བར་འགྱུར་བ་་་་
དང་། ཁ་མ་གང་ན་ལོངས་སྤྱོད་དབུལ་བར་འགྱུར་བ་དང༌། ཏིང་
ཕོར་གྱི་གྲལ་ཡོ་འཁྱོག་ཏུ་སོང་བས་བློ་འཁྱོག་པོར་འགྲོ་ཞིང་དགེ་
སྦྱོར་ཁྲིགས་ཆགས་མི་འོང་བ་སོགས་ཀྱི་ཉེས་དམིགས་འབྱུང་བར་
གསུངས་པས། དྲན་ཤེས་བག་ཡོད་དང་ལྡན་པས་གཙང་སྦྲ་ཐོན་
ཞིང་རྒྱལ་པོ་ཆེན་པོ་ལ་གསོལ་ཇ་འབུལ་བ་ལྟར་གུས་པའི་སྤྱོད་་་
ལམ་དང་བཅས་ཏེ་སྐབས་བབས་ཀྱི་ཞལ་འདོན། ༈ དྲིན་ལན་་་
འཁོར་མེད་མར་གྱུར་འགྲོ་བ་ཀུན། །རྫོགས་པའི་བྱང་ཆུབ་མཆོག་
105



E
ལ་བདག་གཅིག་པུས། །དགོད་ཕྱིར་མཆོག་གསུམ་དད་པས་་་་་
མཆོད་པར་བགྱི། །འདི་ལྟར་མཆོད་པའི་བསོད་ནམས་དཔག་་་་
མེད་མཐུས། །རྒྱལ་བསྟན་དར་ཞིང་དེ་འཛིན་སྐྱེས་མཆོག་གི །སྐུ་
ཚེ་རབ་བརྟན་དགེ་འདུན་སྡེ་རྣམས་ཀྱི། །བཤད་སྒྲུབ་བྱ་བ་དབྱར་
མཚོ་ལྟར་འཕེལ་ནས། །འཇིག་རྟེན་བདེ་སྐྱིད་སྣང་བས་ཁྱབ་གྱུར་
ཅིག །བདག་གིས་དམ་ཆོས་སྒྲུབ་པའི་འགལ་རྐྱེན་ཀུན། །ཞི་ཞིང་
མཐུན་རྐྱེན་རབ་རྒྱས་བྱམས་སྙིང་རྗེ། །བྱང་ཆུབ་སེམས་དང་་་་་་
བཅས་པས་རྒྱུད་བརླན་ནས། །ལས་ཉོན་སྡིག་སྒྲིབ་མ་ལུས་དག་་་
གྱུར་ཅིག །མདོ་སྔགས་གཞུང་དོན་དཔྱོད་པའི་བློ་རྒྱས་ཤིང་། །
མཐའ་བྲལ་ལྟ་བ་ཇི་བཞིན་ལེགས་རྟོགས་ནས། །སྐྱེ་ཀུན་ངུར་སྨྲིག་
འཛིན་དང་མི་འབྲལ་ཞིང་། །ཚུལ་ཁྲིམས་མཐར་ཕྱིན་ཀུན་གྱི་་་་་
མགོན་འགྱུར་ཤོག །ཅེས་པ་འདི་ལྟ་བུ་རེ་གསུང་བཞིན་པར་་་་་
འབུལ། གྲུབ་མ་ཐག་མཆོད་པ་བྱིན་རླབས་བྱ་དགོས་ཏེ། མ་བྱས་
ན་མཆོད་ཡོན་དང་ཞབས་བསིལ་ལ་ཆུ་ལྟར་གཡོ་བ་ཞེས་བྱ་བའི་
བགེགས། མེ་ཏོག་ལ་འཇིག་རྟེན་པའི་མེ་ཏོག བདུག་སྤོས་ལ་ནག་
པོ༑ མར་མེ་ལ་གཙུག་ཕུད་གཅིག་པ། དྲི་ཆབ་ལ་ཟས་སུ་དྲི་ཟ་བ།
ཞལ་ཟས་དང་གཏོར་མ་ལ་ཟས་སུ་གཏོར་མ་ཟ་བ། རོལ་མོ་ལ་་་་
གར་མཁན་ཞེས་བྱ་བའི་བགེགས་རེ་འཇུག་རྒྱུ་ཡོད་པ་དང་། དེ་་་
འཇུག་ན་འབུལ་ཡུལ་གྱིས་མཆོད་པ་བཞེས་ནས་དངོས་གྲུབ་་་་་་་
འབྱུང་བའི་གེགས་བྱེད་པར་དཔུང་བཟང་གི་རྒྱུད་ལས། གཡོ་་་་
ཞིང་འགུལ་བ་ཞེས་ནི་བྱ་བའི་བགེགས། །ཆུ་ནང་སྐྱེས་བུ་འཁྲུགས་
པའི་ཚེ་ན་འཇུག །དེ་ནི་ལུས་ཀྱང་སྐོམ་ཞིང་གཉིད་ཀྱང་ཆེ། །དེ་་
བཞིན་ལུས་ལྕི་མཆོག་ཏུ་འཁྲུགས་པར་འགྱུར། །མེ་ཏོག་འབུལ་ཚེ་
106



མེ་ཏོག་ཆ་དགོས་པ། །རང་གི་གནས་སྐབས་ཉིད་ན་ལུས་ལ་འཇུག།
རིམས་དང་མཆིན་པ་རུས་ཤུན་ན་བ་དང་། །གྲོགས་པོ་དང་ནི་་་
རྣམ་པར་བྲལ་བར་བྱེད། །ནག་པོའི་ལུས་ཅན་ས་ནི་རྡོལ་ནས་སུ། །
བདུག་པ་རབ་ཏུ་འབུལ་བའི་ཚེ་ན་འཇུག །འཇུངས་དང་གཡོ་སྒྱུ་
ཆེ་ཞིང་མི་བསྲུན་ལ། །འདོད་ཆགས་ཆེ་ཞིང་རབ་ཏུ་ཁུ་བ་འཛག །
མར་མེ་གཙུག་ཕུད་གཅིག་པ་བགེགས་བྱེད་ཅིང༌། །འགྲེང་བའི་ཚེ་
ན་གཙུག་འཆང་འབྱུང་འགྱུར་ཏེ། །སྙིང་གར་ཚ་ཞིང་གཟེར་་་་་
ཐེབས་སེམས་ཉམས་བྱེད། །རིམས་དང་འཁྲུ་སྐྱུག་དྲག་པོས་་་་་
འདེབས་པར་བྱེད། །དེ་བཞིན་དྲི་ཟ་ཞེས་ནི་བྱ་བའི་བགེགས། །དེ་
ནི་དྲི་འཐུལ་ཚེ་ན་ལུས་ལ་འཇུག །ཡུལ་དང་རྒྱལ་པོ་གཉེན་དང་་
ནོར་ལ་སེམས། །དེ་ནི་བུད་མེད་རྣམས་ལ་ཆགས་པར་འགྱུར། །
ཞེས་གསུངས་པའི་ཕྱིར་རོ། །འདིའི་དངོས་བསྟན་ལ་ཞལ་ཟས་་་་
དང་གཏོར་མའི་བགེགས་མི་གསལ་ཡང་། སྔགས་ཕྱོགས་ཀྱི་ཡིག་
ཆ་མང་པོར་སྔར་ལྟར་གསུངས་པས་དེ་ལྟར་ཤེས་པར་བྱའོ། །དེས་
ན༑ ཨོཾ་ཨཱཿཧཱུཾ། ལན་གསུམ་བརྗོད་དེ་བྱིན་གྱིས་བརླབས། དེའི་་་
སྐབས་སུ་དམིགས་པ་ནི། མདོ་ལྟར་ན། མཆོད་ཡུལ་རྣམས་ལ་་་་
འབུལ་རྒྱུའི་མཆོད་རྫས་གང་ཡོད་དམིགས་ཡུལ་དུ་བྱས་ལ།
མཆོད་རྫས་དེ་དག་གི་འོག་ཏུ་ཧཱུྃ། དེའི་སྟེང་དུ་ཨཱཿ དེའི་སྟེང་དུ་
ཨོ་ཡིག་རྣམས་བརྩེགས་ནས་གནས་པ། ཧཱུྃ་ལས་འོད་ཟེར་ཕྱོགས་
བཅུར་འཕྲོས་པས་ཐུགས་རྡོ་རྗེའི་ལྷ་ཚོགས་ཐམས་ཅད་བཀུག་སྟེ་
ཧཱུཾ་ལ་ཐིམ། ཧཱུྃ་མཆོད་རྫས་རྣམས་ཀྱི་ནང་དུ་ཐིམ་པས་ཁ་དོག་་་་
དང་དྲི་རོ་ངན་པའི་སྐྱོན་ཐམས་ཅད་བསལ་ནས་ཤེལ་ལྟར་དྭངས་
པའི་མོས་པ་དང་། ཨཱཡིག་ལས་འོད་ཟེར་ཕྱོགས་བཅུར་འཕྲོས་་
107



པས་གསུང་རྡོ་རྗེའི་ལྷ་ཚོགས་ཐམས་ཅད་བཀུག་ནས་ཨཱཡིག་ལ་
ཐིམ། དེ་མཆོད་རྫས་རྣམས་ལ་ཐིམ་པས་མཆོད་རྫས་རྣམས་ཟག་
པ་མེད་པའི་བདུད་རྩིའི་རྒྱ་མཚོ་ཆེན་པོར་གྱུར་པའི་མོས་པ་བྱ།
ཨོ་ཡིག་ལས་འོད་ཟེར་ཕྱོགས་བཅུར་འཕྲོས་པས་སྐུ་རྡོ་རྗེའི་ལྷ་་་་
ཚོགས་ཐམས་ཅད་བཀུག་སྟེ་ཨོ་ཡིག་ལ་ཐིམ། ཨོ་ཡིག་མཆོད་རྫས་
རྣམས་ལ་ ཐིམ་པས་མཆོད་རྫས་རྣམས་མང་པོར་འཕེལ་ཏེ།
མཆོད་ཡུལ་ཐམས་ཅད་ཀྱིས་ཇི་ཙམ་ལོངས་སྤྱད་ཀྱང་འཛད་པ་་་
མེད་པ་ལ་གཟིགས་ཤིང་གསན་པ་ཙམ་གྱིས་ཀྱང་། དགྱེས་པ་ཆེན་
པོ་བསྐྱེད་ནུས་པའི་བདུད་རྩིའི་རྒྱ་མཚོ་ཆེན་པོར་གྱུར་སོང་སྙམ་་
པའི་མོས་པ་བྱ། སྔགས་ལྟར་ན། དེ་ལྟར་བྱིན་གྱིས་བརླབས་པའི་
མཆོད་པ་དེ་རྣམས་ངོ་བོ་བདེ་སྟོང་གཉིས་སུ་མེད་པའི་ཡེ་ཤེས་་་་
ཡིན་པ་ལ། རྣམ་པ་མཆོད་རྫས་སོ་སོའི་རྣམ་པ་ཅན་བྱེད་ལས་་་་
མཆོད་ཡུལ་རྣམས་ཀྱི་དབང་པོ་དྲུག་གི་ཡུལ་དུ་ཟག་པ་མེད་པའི་
བདེ་སྟོང་གི་ཡེ་ཤེས་ཁྱད་པར་ཅན་བསྐྱེད་པར་ནུས་པའི་ཁྱད་་་་
པར་གསུམ་དང་ལྡན་པས་ས་དང་བར་སྣང་གི་ནམ་མཁའི་ཁྱོན་་
ཐམས་ཅད་ཡོངས་སུ་ཁྱབ་པའི་ཕྱི་ནང་གསང་བའི་མཆོད་སྤྲིན་་་
སྤྱན་གཟིགས་བསམ་གྱིས་མི་ཁྱབ་པས་གང་བར་བསམ་མོ། །དེ་ནི་
མདོ་སྔགས་ཟུང་དུ་འབྲེལ་ནས་མཆོད་པ་བྱིན་རླབས་བསྡུས་པ་་་
བྱེད་ཚུལ་ལོ། །རྒྱས་པར་བྱེད་པ་ལ་མདོ་ལྟར་ན། དེ་བཞིན་་་་་
གཤེགས་པ་རྡོ་རྗེ་རབ་འཇོམས་ཀྱི་གཟུངས་ལ་མཆོད་པའི་སྤྲིན་་་
གཟུངས་སུ་གྲགས་པ་སྟེ། ན་མོ་རཏྣ་ཏྲ་ཡཱ་ཡ། ཨོཾ་ན་མོ་བྷ་ག་ཝ་ཏེ།
བཛྲ་སཱ་ར་པྲ་མརྡ་ནེ། ཏ་ཐཱ་ག་ཏཱ་ཡ། ཨརྒ་ཏེ་སམྱཀཾ་བུད་དྷ་ཡ།
ཏདྱ་ཐཱ། ཨོཾ་བཛེ་བཛྲ་མ་ཧཱ་བཛྲ་མ་ཧཱ་ཏེ་ཛ་བཛྲ། མ་ཧཱ་བིདྱ་བཛེ།
108



**
མ་ཧཱ་བོ་དྷི་ཙིཏྟ་བཛེ། མ་ཧཱ་བོ་དྷི་མཎྜོ་པ་སཾ་ཀྲ་མ་ཎ་བཛེ། སརྦ་
ཀརྨ་ཨཱ་ཝ་ར་ཎ་བི་ཤོ་དྷ་ན་བཛེ་སྭཱ་ཧཱ། ཞེས་པ་བརྗོད་ན། བཛྲ་་
སཱ་ར་པྲ་མརྡ་ནེ་ཞེས་པ་བྱང་སེམས་རྡོ་རྗེ་རབ་འཇོམས་ཀྱི་མཚན་
ཡིན་པས་དེའི་གཟུངས་བརྗོད་པ་ཡིན་ལ། དེ་བརྗོད་ན་ཕྱོགས་་་
བཅུའི་སངས་རྒྱས་ཀྱི་ཞིང་ཐམས་ཅད་དུ་མཆོད་སྤྲིན་གྱི་ཆར་ཆེན་
པོ་འབབ་པར་གསུངས་སོ། །དེ་ནི་བྱང་ཆུབ་སེམས་དཔའི་ཐུགས་
བསྐྱེད་ཀྱི་མཐུས་ཡིན་པས་གཟུངས་དེ་བརྗོད་ན་སྟོབས་ཀྱང་ཆེའོ།།
དེ་ལྟར་མཆོད་རྫས་རྒྱ་གང་ཆེ་རང་གི་བློས་བླངས་ཏེ་དེ་དང༌། །
འཇིག་རྟེན་ན་མཁོ་རྒུ་བཟང་རྒྱ་མཆོད་པའི་འོས་སུ་གྱུར་པ་ཅི་་་
ཡོད་མཐའ་དག་བློ་ཡུལ་དུ་ཤར་བར་བྱས་ནས་ཕུལ་བས། སྐྱབས་
ཡུལ་རྣམས་ཀྱིས་བདག་གིར་བཞེས་ཏེ་ཐུགས་རྒྱུད་ཟག་མེད་ཀྱི་་་
བདེ་བས་ཚིམ་པར་བསམ་མོ། །སྔགས་ལྟར་ན། སྔར་ལྟར་ཁྱད་་་་
པར་གསུམ་ལྡན་ནོ། །ཡང་ན། དཀོན་མཆོག་གསུམ་གྱི་བདེན་པ་
དང་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་བྱིན་
གྱིས་བརླབས་དང་། ཚོགས་གཉིས་ཡོངས་སུ་རྫོགས་པའི་མངའ་
ཐང་ཆེན་པོ་དང་། ཆོས་ཀྱི་དབྱིངས་རྣམ་པར་དག་ཅིང་བསམ་་་
གྱིས་མི་ཁྱབ་པའི་བདེན་པའི་སྟོབས་ཀྱིས་མཆོད་པའི་ཡོ་བྱད་་་་་
ཐམས་ཅད་འཕགས་པ་ཀུན་ཏུ་བཟང་པོའི་རྣམ་པར་ཐར་བ་ལས་
བྱུང་བའི་མཆོད་པའི་སྤྲིན་གྱི་ཕུང་པོ་ལྟ་བུ་བསམ་གྱིས་མི་ཁྱབ་པ་
སྐྱབས་ཡུལ་རྣམས་ལ་ཟག་པ་མེད་པའི་དགྱེས་པ་བསྐྱེད་པའི་མཐུ་
དང་ལྡན་པར་གྱུར་ཅིག ཅེས་བརྗོད་དེ། རང་བྱང་སེམས་ཀུན་་་
བཟང་དུ་མོས་ནས་མཆོད་རྫས་རྣམས་ཀྱང་ཀུན་བཟང་གི་རྣམ་་་
པར་འཕྲུལ་བ་ལས་བྱུང་བར་བསམ་མོ། །འདིར་ཀུན་ཏུ་བཟང་་་
109
༈
，



པོའི་རྣམ་པར་ཐར་བ་ཞེས་གསུངས་པའི་དོན་ནི། བྱང་སེམས་་་་
ཀུན་བཟང་གླང་པོ་ཆེ་ཐལ་དཀར་མཆེ་བ་དྲུག་ལྡན་ཞོན་ནས་་་་
ཕྱག་གཉིས་ཐལ་མོ་སྦྱར་བའི་བར་དུ་ཡིད་བཞིན་གྱི་ནོར་བུ་་་་་་
བསྣམས་པ་དེ་ལས་འོད་ཟེར་བྱེ་བ་ཕྲག་བརྒྱ་འཕྲོས་པའི་རྩེར་་་་་
ཀུན་བཟང་བྱེ་བ་ཕྲག་བརྒྱ། དེ་རེ་རེའི་ཕྱག་གི་ནོར་བུ་ལས་འོད་
ཟེར་དེ་སྙེད་ཀྱི་རྩེར་ཀུན་བཟང་དེ་སྙེད་སྤྲུལ་ཏེ་མཆོད་རྫས་ཀྱི་་་་
ཚོགས་མཐའ་ཡས་པས་ཕྱོགས་བཅུའི་རྒྱལ་བ་སྲས་དང་བཅས་པ་
ལ་མཆོད་གསུངས་པས་ཡིན་ནོ། །སྔགས་ལྟར་ན། བདེ་སྟོང་གི་ཡེ་
ཤེས་ཀུན་བཟང་ལ་བྱས་ནས་དེའི་སྣང་ཆ་མཆོད་རྫས་སུ་ཤར་བ་
ལ་བྱེད་པས། དེ་ལྟར་ཕུལ་བས་ཐུགས་རྒྱུད་བདེ་སྟོང་གིས་ཚིམ་་་
པར་བསམ་མོ། །དེ་ལས་ཀྱང་རྒྱས་པར་བྱ་འདོད་ན་ཡོངས་གྲགས་
ལྟར། བདེན་སྟོབས་ལན་གཅིག་དང་། སྤྲིན་གཟུངས་ལན་གསུམ་
རེ་བརྗོད་པར་བྱའོ། །འོ་ན། དེ་དག་ལན་རེས་མི་ཆོག་གམ་སྙམ་ན།
དཀོན་མཆོག་གི་ངོས་ནས་ལན་གཅིག་ཀྱང་མ་ཕུལ་ཡང་སྐྱོན་ག་
ན་ཡོད་མོད། རང་རེ་རྣམས་བསོད་ནམས་ཀྱི་ཚོགས་གསོག་པའི་
ཆེད་ཡིན་པས། ཇི་ཙམ་འབད་པ་དེ་ཙམ་དུ་དོན་ཆེ་བར་འགྱུར་་
བས་ན་ཉིན་རེ་བཞིན་ཡོན་ཆབ་སོགས་དད་པ་དང་གཏོང་སེམས་
བསྐྱེད་དེ་ལན་གང་མང་དང་། མ་མཐའ་ཡང་ལན་རེ་མ་ཆག་་་་་
པར་འབུལ་དགོས་ཏེ་ཇི་ཙམ་བྲེལ་ཆེ་ཡང་རང་ཉིད་ཀྱི་བཟའ་་་་
བཏུང་ལ་ལོངས་སྤྱོད་ཁོམ་པས་ན། དེ་རིང་ཡོན་ཆབ་འབུལ་ལོང་
མ་བྱུང་ཞེས་སྨྲ་བའམ་ཁོམ་ཡང་སྐྱིད་ལུག་གི་བསམ་པས་སྔར་་་་
ཕུལ་ཟིན་པ་དེ་ཉིད་ཉིན་ཞག་མང་པོར་འཇོག་པ་ནི་མཆོག་་་་་་
གསུམ་ལ་དད་པ་མེད་པའི་ནང་རྟགས་ཕྱིར་བསྟན་པར་ཟད་དོ། །
11 O



，
སྔགས་ལུགས་ཐུན་མོང་མ་ཡིན་པར་བྱེད་ན། བསང་བ། སྦྱང་བ།
བསྐྱེད་པ། བྱིན་གྱིས་བརླབ་པ་རྣམས་སུ་ཡོད་པ་ལས། དང་པོ་ལ།
ཡི་དམ་ཞིག་གི་རྣལ་འབྱོར་ལ་གནས་དགོས་པས། རྡོ་རྗེ་འཇིགས་
བྱེད་ཀྱི་རྣལ་འབྱོར་ལ་གནས་པ་ཡིན་ན། ལས་བུམ་ཡོད་ཚེ་བུམ་་
ཆུས་མཆོད་རྫས་རྣམས་ལ་བསང་སྟེ། ཁངྒ་ཊཱིཀ་བརྗོད་པ་དང་་་་
མཉམ་དུ་བུམ་ཆུའི་རྡུལ་ཕྲ་རབ་རྣམས་རལ་གྲི་གཤིན་རྗེ་གཤེད་
ཀྱི་ཚོགས་སུ་གྱུར་པ་སྤྲོས་ནས། མཆོད་རྫས་རྣམས་ལ་གནས་པའི་
བགེགས་རྣམས་སྐྲོད་པར་བྱེད་པ་ཡིན་ལ། ལས་བུམ་མེད་ཚེ་གཱི
ཋི་བརྗོད་པ་དང་མཉམ་དུ་རང་གི་སྙིང་ག་ནས་ཁྲོ་བོ་གཤིན་རྗེ་་་
གཤེད་ཀྱི་ཚོགས་དཔག་ཏུ་མེད་པ་སྤྲོས་ནས་བགེགས་རྣམས་སྐྱོད་
པར་བྱེད་པའོ། །གཉིས་པ་སྦྱང་བ་ནི། སྭ་བྷཱ་ཝའི་སྔགས་བརྗོད་་་
ཅིང་སྔགས་དོན་ཡིད་ལ་བསམས་ནས་རང་བཞིན་རྣམ་དག་གི་
ངང་དུ་བསྒོམ་པའོ། །གསུམ་པ་བསྐྱེད་པ་ནི། རང་བཞིན་རྣམ་་་་
དག་དེའི་ངང་སྟེ་སྟོང་པའི་ངང་ལས་ཨཱ8ལས་བྱུང་བའི་ཐོད་པ་་་
ཡངས་ཤིང་རྒྱ་ཆེ་བ་མཆོད་རྫས་རྣམས་ཀྱི་གྲངས་དང་མཉམ་པ། །
ཐོད་པ་དེའི་ནང་དུ་བདེ་སྟོང་གཉིས་སུ་མེད་པའི་ཡེ་ཤེས་ཀྱི་ངོ་བོ་
ཧཱུྃ་རེ་རེ་གནས་པར་བསམ་མོ། །བཞི་པ་བྱིན་གྱིས་བརླབ་པ་ནི།
ཧཱུྃ་ཡིག་དེ་རྣམས་འོད་དུ་ཞུ་བ་ལས་བྱུང་བའི་མཆོད་རྫས་རྣམས་
ངོ་བོ་བདེ་སྟོང་། རྣམ་པ་མཆོད་རྫས་སོ་སོའི་རྣམ་པ་ཅན། བྱེད་
ལས་མཆོད་ཡུལ་རྣམས་ཀྱི་དབང་པོ་དྲུག་གི་ཡུལ་དུ་ཟག་མེད་ཀྱི་
བདེ་བ་ཁྱད་པར་ཅན་བསྐྱེད་ནུས་པའི་ཁྱད་ཆོས་གསུམ་ལྡན་ཞིག་
ཏུ་གྱུར་སོང་སྙམ་དུ་བསམ་ལ། མེ་ཏོག་སོགས་རང་རང་གི་མིང་་
དང་ཡི་གེ་གསུམ་སྤེལ་བས་བྱིན་གྱིས་བརླབ་བོ། །རྒྱས་པར་བསྐྱེད་
111



རིམ་རྣམས་ལས་ཤེས་པར་བྱ་ཞིང་། རང་གསང་བ་འདུས་པའི་་་
རྣལ་འབྱོར་ལ་གནས་པ་ཡིན་ན། འདུས་པའི་སྒྲུབ་ཐབས་རྣལ་་་་
འབྱོར་ངག་རིམ་ནས་ཇི་ལྟར་འབྱུང་བ་ལྟར་དང་། རང་ཧེ་རུ་་་་་
ཀའི་རྣལ་འབྱོར་ལ་གནས་པ་ཡིན་ན། སྒྲུབ་ཐབས་བདེ་ཆེན་་་་་
གསལ་བ་ནས་ཇི་ལྟར་འབྱུང་བ་ལྟར་བྱའོ། །དེ་ལྟར་མཆོད་པ་་་་
ཕུལ་བ་ལ་ཕན་ཡོན་ཡོད་པར་མ་ཟད། ཚུར་བསྡུ་བ་ལ་ཡང་བྱིན་
རླབས་འདྲེན་པ་སོགས་ཀྱི་ཕན་ཡོན་དང་དགོས་པ་ཆེ་བས། སྡུད་
པའི་སྐབས་སུ་ཡང་བྲེལ་ཚུབ་ཏུ་མ་སོང་བར། མཆོད་ཡུལ་རྣམས་
ཀྱི་སྐུ་གསུང་ཐུགས་ཀྱི་བྱིན་རླབས་ཐམས་ཅད་རང་རྒྱུད་ལ་བསྡུས་
པའི་མོས་པ་དང༌། བྱང་ཆུབ་ཀྱི་སེམས་དང་ཡང་དག་པའི་ལྟ་བ་
ཟུང་འབྲེལ་དུ་རྒྱུད་ལ་སྐྱེ་བའི་རྟེན་འབྲེལ་དུ། ཏིང་ཕོར་གཉིས་རེ་
ལྷན་ཅིག་ཏུ་རང་ལ་ཁ་ཚུར་བསྟན་ཏེ་ཕྱིར་མ་ཕོ་བར་སྣོད་དུ་སྡུད་
དགོས་ཤིང་། དེའི་སྐབས་སུ་ཡིད་མ་གཡེང་བར་དམིགས་པ་དེ་་་
དག་དྲན་པར་བྱས་ཏེ་ངག་ནས་ཀྱང་། ༈ དྲིན་ཅན་བླ་མ་དཀོན་
མཆོག་རྣམ་གསུམ་གྱི། །སྐུ་གསུང་ཐུགས་ཀྱི་བྱིན་རླབས་མ་ལུས་པ།།
རང་གི་རྒྱུད་ལ་ཞུགས་ཤིང་བྱང་ཆུབ་སེམས། །ཡང་དག་ལྟ་བ་་་་
ཟུང་འབྲེལ་མངོན་འགྱུར་ཤོག །ཅེས་སྡུད་མ་ཚར་བར་དུ་བརྗོད།
དེ་ནས་ཆུ་དེ་གཙང་སར་སྐྱེལ་ཞིང༌། དེ་ཉིད་འཐུང་བ་དང་ཁྲུས་
བྱས་པས་སྡིག་སྒྲིབ་འདག་ཅིང་ནད་གདོན་ཞི་བ་སོགས་ཀྱི་བྱིན་་
རླབས་འབྱུང་ཞིང༌། ཆུ་ཀླུང་ཆེན་པོར་དོར་བས་ཁར་སོང་བའི་
སེམས་ཅན་ལ་ཕན་པ་ཆེན་པོ་འབྱུང་བར་ཚད་ལྡན་གྱི་ཡིག་ཆ་་་་
མང་པོར་གསུངས་སོ། །ཁོ་ན་རེ། འོ་ན། མདོ་ལས། ཐུབ་རྣམས་
སྡིག་པ་ཆུ་ཡིས་མི་འཁྲུ་ཞིང་། །ཞེས་སོགས་གསུངས་པ་མི་འཐད་
112



༥
པར་ཐལ་ལོ། །ཞེ་ན། སྐྱོན་མེད་དེ། ཆུ་ཕལ་བ་སོགས་ཀྱིས་དེ་་་་
ལྟར་མི་འདག་པའི་དོན་ཡིན་པའི་ཕྱིར་ཏེ། དབང་སྐུར་བ་དང་་་
ཁྲུས་བྱེད་པ་སོགས་ལ་དགོས་པ་ཡོད་པའི་ཕྱིར་དང༌། སྟོན་པས་་་
འགྲོ་བའི་སྡུག་བསྔལ་ཕྱག་གིས་བསལ་བའི་ལོ་རྒྱུས་འདུལ་བ་ལུང་
ན་མང་བར་མ་ཟད། སྨན་པའི་ཕྱག་གིས་ཀྱང་སེལ་བ་ཡོད་པར་་
མངོན་སུམ་གྱིས་གྲུབ་པ་དེའི་ཕྱིར་དང་། ལམ་ཟིན་གདུང་སེལ་་་
བདུད་རྩིའི་ཐིགས་ཕྲེང་ལས་ཀྱང་། ཐུབ་རྣམས་སྡིག་པ་ཆུ་ཡིས་མི་
འཁྲུ་ཞིང་། །ཞེས་སོགས་ཚིག་རྐང་བཞིས་བདེན་བཞི་བསྟན་ཏེ། །
ཐུབ་པ་སངས་རྒྱས་བཅོམ་ལྡན་འདས་རྣམས་ཀྱིས་སྡིག་པ་དེ་ཀུན་
འབྱུང་གི་ཆུས་མི་འཁྲུ་ཞིང་། ཞེས་སོགས་གསུངས་པའི་ཕྱིར་རོ། །
དེ་ནས་ཏིང་ཕོར་ཕྱི་བའི་ཚེ། ཕྱི་བྱེད་ནང་མ་ལོག་པར་བྱས་ཏེ་་་
ཏིང་ལ་ཆུ་དྲེག་དང་ས་རྡུལ་གཡའ་སོགས་ཀྱིས་མ་གོས་པའི་འོད་
འབར་བར་ཕྱི་ཞིང་། ཏིང་ཕོར་འཛིན་པའི་ཚེ་ཏིང་གི་ནང་དུ་་་་
སོར་མོས་མི་རེག་པར་ཁའི་མཐའ་ཕན་ཚུན་ནས་བཟུང་སྟེ། ལེབ་
འཇོག་བྱེད་པ་སོགས་ཐོག་མཐའ་བར་གསུམ་གྱི་ལག་ལེན་མཐའ་
དག་སླ་ཆོས་སུ་མ་སོང་བར་ཕྲ་ཞིང་ཞིབ་པ་ཉམས་སུ་བསྟར་རྒྱུ་་་
གལ་ཆེ་ཞིང་། མཆོད་པ་ཕུལ་བ་ལ་ཡང་། ཕར་ཕྱིན་དྲུག་དང་།
བསྡུ་བ་བཞིའི་ཉམས་ལེན་ཚང་བ་དང་། དམ་པ་དྲུག་ལྡན་གྱི་་་་་
ཚུལ་དུ་ཉམས་སུ་ལེན་ཚུལ་སོགས་རྒྱས་པར་གཞན་ལས་ཤེས་པར་
བྱའོ། ། སྨྲས་པ།
ཚེགས་ཆུང་དོན་ཆེ་ས་ལམ་ཡོངས་རྫོགས་ཀྱི། །
ཉམས་ལེན་ཚང་བའི་གདམས་ཟབ་འདི་ཉིན་ཀྱང༌། །
དམན་འབྲིང་མཆོག་གི་གདུལ་བྱ་ཐམས་ཅད་ཀྱིས། །
113



ལག་བླང་ཆོག་པས་དལ་འབྱོར་དོན་ལྡན་མཛོད། །
ཅེས་བྱ་བ་ནི་བསྐུལ་མ་བཏང་བའི་བར་སྐབས་ཀྱི་ཚིགས་་
སུ་བཅད་པའོ། །
--- ཐཐབ་
ལུས་རྣམ་སྣང་གི་ཆོས་བདུན་ལྡན་གྱིས་
བཞུགས་ཚུལ་སོགས་བཤད་པ།
དེ་ནས་རྡོར་ཕྲེང་ལས། སྒྲུབ་པོ་བདེ་བའི་སྟན་འདུག་སྟེ། །
མིག་གཉིས་སྣ་རྩེར་གཏད་བྱས་ལ། །སྣ་ནི་ལྟེ་བའི་ཚད་དུ་བཞག །
ཕྲག་གོང་མཉམ་ལ་ལྕེ་རྐན་སྦྱར། །སོ་དང་མཆུ་ནི་བདེ་བར་བཞག།
ཅེས་སྟན་བདེ་བ་ལ་ལུས་རྣམ་སྣང་གི་ཆོས་བདུན་ལྡན་གྱིས་
འཁོད་དགོས་པར་གསུངས་པ་ལྟར་དང་། རྒྱལ་བ་དབེན་ས་པས་
དེའི་སྟེང་དུ། རྐང་པ་ལག་པ་སྐེད་པ་གསུམ། །སོ་མཆུ་ལྕེ་རྣམས་་་
བསྡོམས་པས་བཞི། །མགོ་མིག་འཕྲག་པ་དབུགས་དང་བཞི། །
རྣམ་པར་སྣང་མཛད་ཆོས་བརྒྱད་ཡིན། །ཞེས་དབུགས་ཆམ་ལ་་་་
ཕབ་པ་བསྣན་ཏེ་བརྒྱད་གསུངས་ལ། འདིའི་སྟན་བདེ་བ་ཞེས་པ་
ནི༑ འབོལ་གདན་རྒྱབ་ཅུང་ཟད་མཐོ་ལ་མདུན་ཅུང་ཟད་དམའ་
བའི་འོག་ཏུ་ས་དཀར་རམ་འབྲུ་དཀར་གྱི་གཡུང་དྲུང་གཡས་སྐོར་
དུ་བྲིས་པའི་སྟེང་། རྩྭ་དུར་བའམ་ཀུ་ཤ་བཀྲམ་པའི་རྩེ་མོ་རྣམས་
ནང་དུ་བསྟན་པ་སྟེ་སྔོན་བྱུང་སྟོན་པས་རྩྭ་དུར་བའི་གདན་ལ་་་
བཞུགས་ཏེ་བདུད་དཔུང་བཅོམ་པ་བཞིན། བདག་གིས་ཀྱང་སྟན་
འདིའི་སྟེང་ནས་བདུད་བཞིའི་གཡུལ་ལས་རྒྱལ་བ་ཞིག་བྱའོ་སྙམ་
དུ་བསམ་ན་རྟེན་འབྲེལ་ཆེ་བས་དེ་ལྟར་རྐང་པ་རྡོ་རྗེའི་སྐྱིལ་ཀྲུང་
ངམ་དེ་མ་བྱུང་ཡང་ཕྱེད་སྐྱིལ་ལྟ་བུ་བྱས་པས་ཆོག་ཅིང༌། ཕྱེད་་་་་
114



-
-
སྐྱིལ་བྱེད་ཚུལ་ནི། རྐང་པ་གཡོན་པ་ནང་དུ་བྱས་གཡས་པ་ཕྱིར་་
བྱས་ལ་གཡོན་པའི་རྐང་མགོ་གཡས་པའི་བརླ་འོག་ཏུ་ཤོར་བའམ་
བརླའི་སྦུགས་ལ་ཤོར་བ་ལྟ་བུ་མ་ཡིན་པར་རྐང་པ་གཡོན་པའི་་
རྟིང་པ་གསང་གནས་ཀྱི་ཚད་ཙམ་དུ་སླེབས་པར་བྱའོ། །ལག་པ་
གཉིས་ལྟེ་འོག་ཏུ་མཉམ་པར་བཞག དེའི་ཚུལ་ནི། ལྟེ་འོག་སོར་་
བཞི་ཙམ་གྱི་འོག་ཏུ་ལག་པ་གཡོན་པ་འོག་དང་གཡས་པ་སྟེང་དུ་
བྱས་ནས་གཡས་པ་དང་གཡོན་པའི་མཐེ་བོང་གི་རྩེ་གཉིས་ཅུང་་
ཟད་སྤྲད་པ་སྟེ་རྩའི་གནད་ཀྱི་རྟེན་འབྲེལ་ཁྱད་པར་ཅན་ཞིག་་་་
ཀྱང་ཡོད་དོ། །ལུས་སམ་སྐེད་པའམ་སྒལ་ཚིགས་དྲང་པོར་བསྲང་
བ༑ སོ་མཆུ་རང་བབས་སུ་གཏད་ཅིང་ལྕེ་ཡ་རྐན་ལ་སྦྱར་བ།
མགོའམ་མགྲིན་པ་ནང་ལ་ཅུང་ཟད་བཀུག་པ། མིག་སྣ་རྩེར་ཕབ་
པ། ཕྲག་གོང་ངམ་དཔུང་པ་མཉམ་པར་གནས་ཤིང་། རྒོད་་་་་
གཤོག་ལྟར་བརྐྱངས་པ་སྟེ་ལུས་རྣམ་སྣང་གི་ཆོས་བདུན་ལྡན་གྱིས་
འཁོད་དགོས། དེ་ལྟ་བུའི་ལུས་གནད་བྱས་པ་ལས་རྩ་རླུང་དྲང་་་
ཐད་དུ་འབབ་པས་དམིགས་པ་ལ་སེམས་འགྲོ་ཞིང་། སེམས་་་
གནས་པ་ལ་ཁྱད་ཆེ་ལ་སྐྱིལ་ཀྲུང་བཞི་ལྡན་སོགས་ལམ་གྱི་གནད་
ཁྱད་པར་ཅན་དུ་མའི་སྨིན་བྱེད་དུ་འགྱུར་བས། སྒྲ་སྒྱུར་མར་པས་
ཀྱང་། བོད་ཀྱི་མན་ངག་ཐམས་ཅད་ཁོ་བོའི་འདུག་སྟངས་གཅིག་
པུ་ལ་མི་དོ་གསུངས་པའི་གནད་དེ་རེད། དབུགས་སམ་རླུང་ཆམ་
ལ་དབབ་པ་ནི། དེ་ལྟར་སྟན་ལ་འཁོད་ན་སྤྱིར་དགེ་སྦྱོར་གང་་་་
བྱས་ཐམས་ཅད་གནད་དུ་འགྲོ་མི་འགྲོ་ཀུན་སློང་གི་འཁྱེར་སོ་་་་་
འདི་ལ་རག་ལས་པ་མདོ་རྒྱུད་བསྟན་བཅོས་མཐའ་དག་ལས་ལན་
གཅིག་མིན་པར་གསུངས་པའི་ཚུལ་དྲན་པར་བྱས་ཏེ། ཐོག་མར་
L་



E
རང་གི་ཀུན་སློང་ལ་བརྟག དེའི་ཚེ་ཚེ་འདིའི་ཁེ་དྲེགས་འདོད་པ་
སོགས་ཀུན་སློང་ངན་པ་མངོན་དུ་གྱུར་འདུག་ན། བློ་ངན་འདིས་
ཐོག་མེད་ནས་འཁོར་བའི་གཏིང་རྡོར་འཕངས་ཏེ་ད་བར་དུ་སྡུག་
བསྔལ་ལ་སྦྱར་ཞིང་། ད་ལྟ་མི་ལུས་ཐོབ་ཅིང་བླ་མ་དང་མཇལ་་་་
སྐབས་འདིར་གདམས་ངག་ཉན་ཏེ་ཉམས་ལེན་ཅུང་ཟད་རེ་་་་་
བགྱིད་ཁུལ་བྱས་པ་ཡང་བློ་ངན་འདིས་གནད་དུ་འགྲོ་མི་སྟེར་་་་་
བར་འདུག་སྙམ་དུ་འཁོན་དྲན་པར་བྱས་ཏེ། ད་ལམ་ད་འདིའི་
དབང་དུ་སྐད་ཅིག་ཀྱང་མི་གཏོང་སྙམ་པའི་འཕེན་པ་དྲག་པོ་་་་
བཏང་ལ། རླུང་རོ་དགུ་ཕྲུགས་སུ་བསལ། དེའི་ཚུལ་ནི་མདོ་ལྟར་
ན༑ སྣ་བུག་ནས་རླུང་ཕྱིར་བུས་ཏེ་ཀུན་སློང་ངན་པ་དེ་དག་གིས་
མཚོན་པའི་ཕྱིན་ཅི་ལོག་གི་བློ་སྣ་ཐམས་ཅད་དང༌། སྡིག་སྒྲིབ་་་་
བག་ཆགས་དང་བཅས་པ་འོད་ནག་པོའི་རྣམ་པར་ཐོན་ཏེ་རང་་
ཡལ་དུ་སོང་བར་བསམ། རླུང་ཚུར་རྔུབ་པའི་ཚེ་ཕྱོགས་བཅུའི་་་་
རྒྱལ་བ་སྲས་དང་བཅས་པ་ཐམས་ཅད་ཀྱི་སྐུ་གསུང་ཐུགས་ཀྱི་་་་
བྱིན་རླབས་ཐམས་ཅད་འོད་དཀར་པོའི་རྣམ་པར་སྙིང་གར་ཐིམ་
པར་བསམ་སྟེ། གཡས་དང་གཡོན་དང་གཉིས་ཀ་ནས་འབུད་པ་
གསུམ་རེ་དགུ་ཕྲུགས་སུ་བསལ། སྔགས་ལྟར་ན། གཡས་ཀྱི་རྩ་རོ་
མའི་མར་སྣེ་གཡོན་གྱི་རྐྱང་མའི་ནང་དུ་བཅུག་པར་བསམ་ལ། སྣ་
བུག་གཡས་ནས་རླུང་ནང་དུ་རྔུབ། རྔུབ་རླུང་དེ་རོ་མའི་ནང་ནས་
རྐྱང་མར་འཕོས་ཏེ་སྣ་སྒོ་གཡོན་པར་སླེབས་པར་བསམ་ལ། སྣ་་་
བུག་གཡོན་ནས་དལ་བུས་རླུང་ཕྱིར་འབུད་པ་ལན་གསུམ་བྱས་་་
པས། རྩ་རྐྱང་མའི་ནང་གི་རེངས་པ། འཁུམ་པ། ཞར་བ། རལ་བ།།
ནད་དང་ཚང་ཚིང་སོགས་སྐྱོན་ཐམས་ཅད་ཕྱིར་ཐོན་ཏེ། རྐྱང་་་་
116
་



མའི་ནང་ཐམས་ཅད་དྭངས་ཤིང་གསལ་བར་གྱུར་པར་བསམ།
དེ་རྗེས་གཡོན་གྱི་རྩ་རྐྱང་མའི་མར་སྣེ་གཡས་ཀྱི་རོ་མའི་ནང་དུ་་་
བཅུག་པར་བསམ་ལ། སྣ་བུག་གཡོན་ནས་རླུང་ནང་དུ་རྔུབ། །
རྡུབ་རླུང་དེ་རྐྱང་མའི་ནང་ནས་རོ་མར་འཕོས་ཏེ་སྣ་སྒོ་གཡས་་་་
པར་སླེབས་པར་བསམ་ལ། སྣ་བུག་གཡས་ནས་དལ་བུས་རླུང་་་་
ཕྱིར་འབུད་པ་ལན་གསུམ་བྱས་ནས། རྩ་རོ་མའི་ནང་གི་རེངས་པ།
འཁུམ་པ། ཞར་བ། རལ་བ། ནད་དང༌། ཚང་ཚིང་སོགས་སྐྱོན་
ཐམས་ཅད་ཕྱིར་ཐོན་ཏེ། རོ་མའི་ནང་ཐམས་ཅད་དྭངས་ཤིང་་་་
གསལ་བར་གྱུར་བར་བསམ། དེ་རྗེས་རོ་རྐྱང་གཉིས་ཀའི་མར་སྣེ་
སོལ་མཆུ་གཅིག་གི་ནང་དུ་སྤུད་མཆུ་གཉིས་བཅུག་པ་ལྟར་དབུ་་
མའི་ནང་དུ་བཙུད་པར་བསམ་ལ། སྣ་བུག་གཉིས་ཀ་ནས་རླུང་་་
ནང་དུ་རྔུབ། རྔུབ་རླུང་དེ་རོ་རྐྱང་གཉིས་ཀྱི་ནང་ནས་དབུ་མར་་
འཕོས་ཏེ་སྣ་སྒོ་གཉིས་ཀར་སླེབས་པར་བསམ་ལ། སྣ་བུག་གཉིས་
ཀ་ནས་དལ་བུས་རླུང་ཕྱིར་འབུད་པ་ལན་གསུམ་བྱས་པས། རྩ་་་
དབུ་མའི་ནང་གི་རེངས་པ། འཁུམ་པ། ཞར་བ། རལ་བ། ནད་་
དང༌། ཚང་ཚིང་སོགས་སྐྱོན་ཐམས་ཅད་ཕྱིར་ཐོན་ཏེ། རྩ་དབུ་་་་
མའི་ནང་ཐམས་ཅད་དམར་ཞིང་སྣུམ་པ་རྒྱ་སྐྱེགས་ཀྱི་ཁུ་བ་ལྟ་བུ།
དྭངས་ཤིང་གསལ་བ་ཏིལ་མར་གྱི་མར་མེ་ལྟ་བུ། འཇམ་ཞིང་་་་་་
མཉེན་པ་པདྨའི་འདབ་མ་ལྟ་བུ། དྲང་ཞིང་འགྲེངས་པ་ཆུ་ཤིང་གི་
སྡོང་པོ་ལྟ་བུ་སྟེ་ཁྱད་པར་བཞི་ལྡན་དུ་གྱུར་པར་བསམ་ཞིང་་་་་་
སེམས་ལྷོད་ལ་བཞག་སྟེ་ལུང་མ་བསྟན་གྱི་ངང་དུ་གནས་བཅུག
དེ་ནས་བདག་ད་ལྟ་དལ་འབྱོར་གྱི་མི་ལུས་ཐོབ་ཅིང༌། བསྟན་པ་
དང་མཇལ་བའི་སྐལ་བཟང་ཐོབ་སྐབས་འདིར། དམ་པའི་ཆོས་་



，
རྣམ་དག་གིས་དལ་བའི་རྟེན་ལ་སྙིང་པོ་ཞིག་དུས་ད་ལྟ་ཉིད་ནས་
མ་བླངས་ན། ཕྱིན་ཆད་རྟེན་འདི་ལྟ་བུ་ཐོབ་དཀའ་ཞིང་འཆི་བའི་
འཇིགས་པ་ཡང་ནམ་འོང་ལ་ངེས་པ་མེད་ལ། ཚེ་འདིའི་གཉེན་་་
བཤེས་ནོར་རྫས་ཀུན་དང་རིང་བོར་མི་ཐོགས་པར་བྲལ་ནས་་་་་
བདག་གཅིག་པུར་འཁྱམ་པར་འགྱུར་ཞིང་། དེར་མ་ཟད་སྲིད་་་་
པའི་ཕུན་ཚོགས་ལ་ཡང་ཡིད་བརྟན་མེད་ཅིང་། སྡུག་བསྔལ་གྱི་་་
རང་བཞིན་ཅན་ལས་མ་འདས་ནའང་། སྔར་ནི་འཆི་ཁ་སེམས་ལ་
འཛིན་རྒྱུའི་དགེ་སྒྲུབ་རྣམ་དག་ཅི་ཡང་མ་བྱས་ཤིང་སྡིག་ལྟུང་་་་
བསགས་པ་གྲངས་ཀྱིས་མི་ལང་བས། ནམ་ཞིག་དབུགས་ཀྱི་རྒྱུ་བ་
འདི་ཆད་པའི་ཚེ་བདག་ཉམ་ཐག་ཅི་འདྲ་ཞིག་ཏུ་འགྱུར་འགྲོ་་་་
སྙམ་དུ་འཁོར་བ་སྤྱི་བྱེ་བྲག་གི་སྡུག་བསྔལ་ལ་འཇིགས་ཤིང་སྐྲག་
པའི་བློ་ཅི་སྐྱེ་བྱས་ནས། མཐའ་མེད་འཁོར་བའི་སྡུག་བསྔལ་གྱི་རྒྱ་
མཚོ་འདི་ལས་ཐར་ན་ཅི་མ་རུང་ནམ་ཞིག་ཐར་དཀོན་མཆོག་་་་
མཁྱེན་སྙམ་པའི་བློ་ཤུགས་དྲག་ཏུ་བསྐྱེད་ཅིང་། དྲིན་ལན་འཁོར་
མཐའ་མེད་པའི་མར་གྱུར་སེམས་ཅན་ཐམས་ཅད་ཀྱང་རང་དང་
འདྲ་བར་སྲིད་པའི་སྡུག་བསྔལ་གྱི་རྒྱ་མཚོར་ལྷུང་སྟེ་མི་འདོད་པ་
དུ་མས་མནར་ཚུལ་ཞིབ་ཏུ་བསམ་ཞིང་། རང་གི་གཡས་སུ་ཕ། །
གཡོན་དུ་མ། མདུན་དུ་དགྲ། རྒྱབ་ཏུ་གཉེན། མཐའ་སྐོར་དུ་་་་
རིགས་དྲུག་གི་འགྲོ་བ་སེམས་ཅན་ཐམས་ཅད་ཉམས་ཆུང་ཞིང༌།
སྨུག་ཤིག་གེ་རང་ལ་ཧྲིག་ཧྲིག་ལྟ་བའི་ཚུལ་གྱིས་འཁོད་པར་མོས་
པ་དང༌། དེ་ཐམས་ཅད་ཀྱང་རང་གི་དྲིན་ཅན་གྱི་མ་ཤ་སྟག་ཡིན་
ཚུལ་ཡང་ཡང་བསམས་ནས། བྱམས་སྙིང་རྗེ་བྱང་ཆུབ་ཀྱི་སེམས་
མ་མཐའ་བཅོས་མ་ཚུན་ཆད་ཀྱིས་ཀུན་ནས་བསླངས་ཏེ། ད་ནི་་་
，
118



བདག་སོགས་མ་རྒན་འདི་དག་ཐམས་ཅད་གཅོང་རོང་འཁོར་་་་
བའི་སྡུག་བསྔལ་མཐའ་དག་ལས་གྲོལ་བའི་ཆེད་དུ། རྫོགས་པའི་
སངས་རྒྱས་ཀྱི་གོ་འཕང་རིན་པོ་ཆེ་མྱུར་དུ་ཐོབ་པར་བྱའོ། །དེ་
ཐོབ་པར་བྱ་བའི་ཕྱིར་དུ་ཐོག་མར་གང་ཞིག་གང་ལས་སྐྱོབ་ཐུབ་
པའི་སྐྱབས་ཡུལ་རྣམས་གསལ་བཏབ་སྟེ་སྐྱབས་འགྲོ་ནན་ཟབ་་་་
བྱའོ་སྙམ་པའི་དགེ་སེམས་ཁྱད་པར་ཅན་དེའི་ངང་ནས་སྐྱབས་་་
འགྲོའི་ཚོགས་ཞིང་གསལ་གདབ་དགོས་པས་རང་རེ་ལས་དང་པོ་
བས། ཐོག་མར་ལྷ་བཟོ་ཚད་ལྡན་ཚོས་བཞེངས་པའི་སྐྱབས་་་་་
འགྲོའི་ཚོགས་ཞིང་གི་བཞེངས་བཀོད་དེ་ཇི་ལྟ་བ་བཞིན་སེམས་ངོ་
ལ་ཤར་བར་བྱས། རིམ་གྱིས་རི་མོའི་རྣམ་པ་མ་ཡིན་པར་ཚོགས་་
ཞིང་རྣམས་དངོས་གནས་པ་བཞུགས་ཡོད་པ་ལ་གོམས་པར་བྱས་
ན་བདེ་སྙམ། དེ་བསྒོམ་ཚུལ་ལ། ཕྱོགས་བཅུའི་ཞིང་རབ་འབྱམས་
གྲངས་མེད་པ་ན་བཞུགས་པའི་མཆོག་གསུམ་དཔག་ཏུ་མེད་པ་་་
ཡོད་པ་དེ་ཐམས་ཅད་ཡིད་ཡུལ་དུ་བྱེད་ཚུལ་དང༌། རང་གི་་་་་་
མདུན་གྱི་ནམ་མཁར་གསལ་གདབ་ལུགས་སོགས་དུ་མ་ཞིག་ཡོད་
པ་ལས་གང་བྱས་ཀྱང་རུང་མོད་ཀྱི། ལས་དང་པོ་བའི་སྐབས་སུ་་
སྔ་མ་ཧ་ཅང་རྒྱ་ཆེ་བས་ཡིད་ངོར་འཆར་དཀའ་ལ་ཕྱི་མ་ལྟར་བྱེད་
ན་བདེའོ། །དེ་ལ་ཡང་། རང་གི་མདུན་གྱི་ནམ་མཁར་སེང་ཁྲི་་་་
པདྨ་ཉི་ཟླའི་སྟེང་དུ་རང་གི་རྩ་བའི་བླ་མ་དང་དབྱེར་མེད་པའི་་་
སྟོན་པ་བཅོམ་ལྡན་འདས། དེའི་མཐར་རྩ་རྒྱུད་ཀྱི་བླ་མ། དེའི་་་
མཐར་གསང་བདེ་འཇིགས་གསུམ་སོགས་ཡི་དམ་དཀྱིལ་འཁོར་་
གྱི་ལྷ་ཚོགས། དེའི་མཐར་སྨན་བླ་མཆེད་བདུན་སོགས་སྤྲུལ་སྐུའི་
རྣམ་པ་ཅན་གྱི་སངས་རྒྱས། དེའི་མཐར་ཉེ་བའི་སྲས་བརྒྱད་་་་་
་་
，
119



སོགས་བྱང་སེམས། དེའི་མཐར་གནས་བརྟན་བཅུ་དྲུག་སོགས་་་
ཉན་རང་། དེའི་མཐར་མགོན་ཆོས་ལྷ་མོ་རྣམ་སྲས་སོགས་ཆོས་་་
སྐྱོང་རྣམས་ཀྱིས་བསྐོར་བ་སྤྲིན་ཕུང་འཁྲིགས་པ་ལྟར་ཞལ་རང་ལ་
བསྟན་ནས་བཞུགས་པར་བསམ་ཚུལ་སོགས་མང་དུ་ཡོད་ཀྱང༌། །
རང་ལུགས་ལ། རང་གི་སྨིན་མཚམས་ཀྱི་ཐད་ཀའི་ནམ་མཁའ་་་་
སྟོང་པ་ལ་ཚོགས་ཞིང་བསྐྱེད་མི་རུང་བས། དེར་བདེ་བ་ཅན་གྱི་་
ཞིང་ཁམས་དང་འདྲ་བའི་ས་གཞི་ཕུན་སུམ་ཚོགས་པ། ཀུན་་་་་
བཟང་མཆོད་པའི་སྤྲིན་ཕུང་བསམ་གྱིས་མི་ཁྱབ་པ་བར་མཚམས་
མེད་པར་འཁྲིགས་པའི་དབུས་སུ། དཔག་བསམ་གྱི་ཤིང་ཡལ་ག་
དང་ལོ་མ་མེ་ཏོག་དང་འབྲས་བུ་སོགས་རེ་རེ་ལས་མེད་པ་ལྟ་བུ་་
མ་ཡིན་པར་ཐམས་ཅད་ཚང་ཞིང༌། ཤིང་རང་གི་རྩ་བ་གསེར། །
སྡོང་པོ་དངུལ། ཡལ་ག་བི་རཱུརྱ། ལོ་མ་ཤེལ། འདབ་མ་རྣམས་་་་
སྤུག མེ་ཏོག་མུ་ཏིག་དམར་པོ། འབྲས་བུ་རྡོའི་སྙིང་པོ་ལས་བྱས་
པ༑ ཡལ་ག་རྣམས་ལས་རིན་པོ་ཆེའི་དྲ་བ་དང༌། དྲ་བ་ཕྱེད་པ་་
དང་། ཅོད་པན་དང་། རྣ་རྒྱན་དང༌། དོ་ཤལ་ལ་སོགས་པའི་་་་
རིན་པོ་ཆེའི་རྒྱན་སྣ་ཚོགས་པ་འཕྱང་བ། གོས་དང་ཟས་ལ་སོགས་
པ་འདོད་པའི་ཡོན་ཏན་གང་དང་གང་བསམ་པ་ཐམས་ཅད་ཡལ་
ག་ལས་འབྱུང་བ། ཡལ་ག་རླུང་གིས་བསྐྱོད་པ་ལས་མདོ་སྔགས་ཀྱི་
ཆོས་ཀྱི་སྙིང་པོའི་སྒྲ་དབྱངས་སྒྲོག་པ། འོད་ཟེར་ཕྱོགས་བཅུར་་་་
འཕྲོས་པའི་སྣེ་ལ་སངས་རྒྱས་དང་བྱང་ཆུབ་སེམས་དཔའི་སྤྲུལ་པ་
དཔག་མེད་འཕྲོ་བ། ཤིང་དེ་མཐོང་བ་དང་། དེའི་དྲི་ཚོར་བ་དང་།
དེ་ལ་རེག་པ་དང་། དེའི་ཡལ་ག་རླུང་གིས་བསྐྱོད་པའི་སྒྲ་རྣ་བའི་
ལམ་དུ་ཐོས་པ་ཐམས་ཅད་ཀྱི་ལུས་སེམས་ཀྱི་གདུང་བ་ཞི་ཞིང་།
120



ཡིད་ལ་གང་བསམ་ཐམས་ཅད་འབད་མེད་དུ་འགྲུབ་པ་སོགས་་་
བསམ་བརྗོད་ཀྱི་ཡུལ་ལས་འདས་པའི་ཡོན་ཏན་དུ་མའི་གཏེར་དུ་
གྱུར་པའི་རིན་པོ་ཆེའི་ཤིང་དེའི་རྩེ་མོར་མེ་ཏོག་འདབ་མ་ཡངས་
ཤིང་རྒྱ་ཆེ་བ། དེའི་སྟེང་དུ་མི་འཇིགས་པ་བཞི་དང་དབང་ཕྱུག་་
བརྒྱད་མཚོན་པའི་སེངྒེ་ཆེན་པོ་བརྒྱད་དབུགས་ལྷེབ་ལྷེབ་པ།
མིག་རྩ་དམར་ཧྲིག་གེ་བ། གཡུ་རལ་བསིགས་པ། མཆེ་སྡེར་་་་་
བགྲད་ཅིང་གང་ལ་ཡང་འཇིགས་ཉམས་ཆེ་བ་བསྒོམས་ན་བར་་་་
ཆད་ཀྱིས་མི་ཚུགས་པའི་རྟེན་འབྲེལ་ཆེ། དེ་བརྒྱད་ཀྱིས་བཏེགས་
པའི་རིན་པོ་ཆེའི་ཁྲི་མཐོ་ཞིང་ཡངས་པའི་སྟེང་དུ་ཁ་དོག་སྣ་་་་་་
ཚོགས་པའི་པདྨ་འདབ་མ་བསམ་གྱིས་མི་ཁྱབ་པའི་པད་སྐོར་རིམ་
པ་བཅུ་གཅིག་ཡོད་པའི་འོག་མ་རྒྱ་ཆེ་ཞིང་སེང་ཁྲིའི་ཟུར་ཅུང་་་
ཟད་ཁེབས་པ། སྟེང་མ་རྣམས་རྒྱ་ཇེ་ཆུང་དང་དཔངས་ཐེ་མཐོར་
སོང་བའི་སྟེང་དུ་པདྨ། དེའི་ལྟེ་བར་ཟེའུ་འབྲུའི་སྟེང་དུ་སེང་ཁྲི་་
ཆུང་བ། དེའི་སྟེང་དུ་པདྨ་འདམ་ལས་སྐྱེས་ཀྱང་འདམ་གྱིས་མ་་་
གོས་པ་ལྟར། འཁོར་བའི་ཉེས་པས་མ་གོས་པའི་ངེས་འབྱུང་གི་་་
བསམ་པ་མཚོན་པའི་པདྨ། དེའི་སྟེང་དུ་ཀུན་རྫོབ་བྱང་ཆུབ་ཀྱི་་་
སེམས་སམ་ཐབས་ཁྱད་པར་ཅན་མཚོན་པའི་ཟླ་བའི་དཀྱིལ་་་་་་
འཁོར། དེའི་སྟེང་དུ་དོན་དམ་སེམས་བསྐྱེད་དམ་ཤེས་རབ་ཁྱད་
པར་ཅན་མཚོན་པའི་ཉི་མའི་དཀྱིལ་འཁོར། དེའི་སྟེང་དུ་ངོ་བོ་་་
རང་གི་དྲིན་ཅན་རྩ་བའི་བླ་མ་སྟེ། དགེ་བའི་བཤེས་གཉེན་ཡིན་་་
པ་ལ་རྣམ་པ་རྒྱལ་བ་ཤཱཀྱ་ཐུབ་པ། གསེར་སྦྱངས་བཙོ་མ་ལྟ་བུའི་
མདངས་དང་ལྡན་པའི་སྐུ་ལུས་ལ་མཚན་དཔེའི་གཟི་བརྗིད་སྟོང་
ཕྲག་འབར་ཞིང་། དབུ་ལ་གཙུག་ཏོར་དང་ལྡན་པ་ཞལ་གཅིག་་་
121



ཕྱག་གཉིས་ཅན། གཡས་ས་གནོན་དང་གཡོན་མཉམ་གཞག་གི་་
སྟེང་ན་བདུད་རྩིས་གང་བའི་ལྷུང་བཟེད་བསྣམས་པ། སྐུ་ལ་ཆོས་
གོས་རྣམ་གསུམ་མཛེས་པར་གསོལ་བ། འོད་ཀྱི་ཕུང་པོའི་དབུས་
ན་རྡོ་རྗེ་སྐྱིལ་མོ་ཀྲུང་གིས་བཞུགས་པ་ཞིག་བསྒོམ་དགོས་ཤིང་།
བླ་མ་ཐུབ་དབང་གི་རྣམ་པར་སྒོམ་པའི་དགོས་པ་ཡང་། སྐབས་་
གསུམ་པ་དང་དབང་པོའི་དགྲ། །ཞེས་སོགས་ཤོ་ལོ་ཀ་གཅིག་དང་།
བདེ་འབྱུང་སྤྲིན་ལ་ཞོན་དང་གསེར་གྱི་མངལ། །ཞེས་སོགས་ཤོ་ལོ་
ཀ་གཉིས་དང་། སྟོན་པ་ཞེས་བྱ་ཁྱོད་ཉིད་དེ། །ཞེས་སོགས་དང་།
སྨྲ་བ་ཟླ་མེད་འདྲེན་མཆོག་ཤཱཀྱའི་ཏོག །ཅེས་ཐུབ་དབང་གིས་་་་
རྟེན་འབྱུང་རང་དབང་དུ་བསྟན་པས་ཕྱི་རོལ་པའི་སྟོན་པ་སོགས་
གཞན་ཐམས་ཅད་ཀྱིས་སྨྲས་པ་བྱིས་པའི་རྡོལ་གཏམ་ལྟ་བུར་སོང་
སྟེ་ཟིལ་གྱིས་མནན་པས་ཡོན་ཏན་གྱི་ཆ་ཐམས་ཅད་ནས་སྐྱེ་རྒུའི་
གོང་མར་གྱུར་ཏེ། ཚངས་པ་དང་དབང་ཕྱུག་ཁྱབ་འཇུག་དང་རྒྱ་
བྱིན་སོགས་ལྷ་ཆེན་པོ་རྣམས་ཀྱི་ཡང་སྐྱབས་སུ་གྱུར་པ་ཡིན་པ་་་་
ལྟར་བླ་མ་ཡང་འདི་ཕྱིའི་སྐྱབས་ཀྱི་མཐར་ཐུག་ཏུ་གོ་ཆེད་ཡིན་་་་
པར་ཤེས་དགོས་ཤིང༌། ཟིན་བྲིས་ནོར་བུའི་གཏེར་མཛོད་ལས།
རང་གི་བླ་མ་ནི་ཐ་མལ་པ་ལྟ་བུ་ཡོད་ཀྱང་རང་ལ་རྟེན་འབྲེལ་་་་་
ཐམས་ཅད་དེ་ལ་བརྟེན་ནས་འགྲིག་དགོས་པས་ཚོགས་ཞིང་་་་་་
གཞན་ལས་རྟོགས་པ་དམའ་བ་མིན་པར་ཚོགས་ཞིང་གི་ལྷ་གང་་
ཡིན་ཀྱང་དེ་དང་ངོ་བོ་དབྱེར་མེད་དང་དེའི་རྣམ་འཕྲུལ་དུ་བལྟ་
དགོས་ཞེས་དང་། སྒྲུབ་ཁང་བ་ཆེན་པོ་རྩེ་གཅིག་སྒྲུབ་པ་འབད་་
ཀྱང་ཉམས་རྟོགས་སྐྱེར་མ་ཉན་པར་བླ་མ་ལ་ཞུས་པས། ཁྱོད་ཀྱི་་
བླ་མའི་གྲངས་ནས་གཅིག་ཆད་པ་མིན་ནམ་གསུངས། ཐུགས་་་་
122



，
，，
，
，
འདང་གནང་སྟེ་ཀློག་གི་སློབ་དཔོན་བཙུན་ལོག་གཅིག་ཡོད་པ་བླ་
མའི་གྲངས་སུ་མ་བཞག་ཚུལ་ཞུས་པས། ཕྱིན་ཆད་དེ་ཚོགས་ཞིང་
གི་གཙོ་བོར་བྱས་ཏེ་བསྒོམ་དགོས་གསུངས་པ་བཞིན་བསྒོམས་་་་
པས་དེ་འཕྲལ་ཉམས་རྟོགས་ཁྱད་པར་ཅན་འཁྲུངས་པར་་་་་་་་་
གསུངས་པ་དང་། རང་ཅག་ལས་དང་པོ་བའི་སྐབས་སུ་བླ་མ་་་་
ཉུང་ན་བཟང་བར་བཤད་ཟིན་པ་སོགས་ཀྱི་དོན་ལ་ཡང་ནན་་་་
ཟབ་བྱའོ། །དེའི་ཐུགས་ཀར་རྒྱལ་བ་ཁྱབ་བདག་རྡོ་རྗེ་འཆང་སྐུ་་་
མདོག་སྔོན་པོ་ཞལ་གཅིག་ཕྱག་གཉིས་ཅན། གཡས་རྡོ་རྗེ་དང་། །
གཡོན་དྲིལ་བུ་འཛིན་པ་འཁྱུད་པའི་ཕྱག་རྒྱ་དང་བཅས་པའི་་་་་
ཐུགས་ཀར་ཧཱུཾ་ཡིག་སྔོན་པོ་འོད་ཟེར་འཕྲོ་བ་བཅས་བསྒོམ། དེ་ནི་
སེམས་དཔའ་སུམ་བརྩེགས་སུ་བསྒོམ་པ་ཡིན་ནོ། །དེར་ཐལ། བླ་
མ་ཐུབ་པའི་དབང་པོ་བསྒོམ་པ་དམ་ཚིག་སེམས་དཔའ། དེའི་་་་
ཐུགས་ཀར་རྡོ་རྗེ་འཆང་བསྒོམ་པ་ཡེ་ཤེས་སེམས་དཔའ། དེའི་་་་
ཐུགས་ཀར་ཧཱུཾ་ཡིག་བསྒོམ་པ་ཏིང་ངེ་འཛིན་སེམས་དཔའ་ཡིན་་་
པའི་ཕྱིར། བླ་མ་ཐུབ་པའི་དབང་པོ་སྤྲུལ་སྐུ། རྡོ་རྗེ་འཆང་ལོངས་
སྐུ༑ ཏིང་ངེ་འཛིན་སེམས་དཔའ་ཆོས་སྐུ་སྟེ་སྐུ་གསུམ་དང་། རྡོ་
རྗེ་སྐྱིལ་ཀྲུང་གིས་སྐྱིལ་ཀྲུང་བཞི་ལྡན་སོགས་མཚོན་པ་ཡིན་ནོ། །
བླ་མ་ཐུབ་པའི་དབང་པོའི་ཐུགས་ཀ་ནས་འོད་ཟེར་སྣ་ལྔ་གཡས་
ཕྱོགས་སུ་འཕྲོས་པའི་སྣེ་ལ། པད་ཟླའི་སྟེང་དུ་ངོ་བོ་རང་གི་དྲིན་
ཅན་རྩ་བའི་བླ་མ་ཡིན་པ་ལ་རྣམ་པ་རྗེ་བཙུན་བྱམས་པ་ལ་རྒྱ་་་་
ཆེན་སྤྱོད་བརྒྱུད་ཀྱི་བླ་མ་རྣམས་ཀྱིས་བསྐོར་ནས་བཞུགས་པ།
འོད་ཟེར་སྣ་ལྔ་གཡོན་ཕྱོགས་སུ་འཕྲོས་པའི་རྩེར་པད་ཟླའི་སྟེང་་
དུ་ངོ་བོ་རང་གི་དྲིན་ཅན་རྩ་བའི་བླ་མ་ཡིན་པ་ལ་རྣམ་པ་རྗེ་་་་་་
123



བཙུན་འཇམ་དབྱངས་ལ་ཟབ་མོ་ལྟ་བརྒྱུད་ཀྱི་བླ་མ་རྣམས་ཀྱིས་་
བསྐོར་ནས་བཞུགས་པ། འོད་ཟེར་སྣ་ལྔ་རྒྱབ་ཀྱི་སྟེང་ཕྱོགས་སུ་་་
འཕྲོས་པའི་སྣེར་སེང་ཁྲི་པད་ཟླ་ཉི་མའི་གདན་ལ་ངོ་བོ་རང་གི་རྩ་
བའི་བླ་མ་ཡིན་པ་ལ་རྣམ་པ་རྒྱལ་བ་རྡོ་རྗེ་འཆང་ལ་ཉམས་ལེན་
བྱིན་རླབས་ཀྱི་བརྒྱུད་པའི་བླ་མ་རྣམས་ཀྱིས་བསྐོར་ནས་བཞུགས་
པ༑ བརྒྱུད་པ་འདི་ལ་བདེ་གསང་སོགས་རང་གི་ཡི་དམ་གང་་་་
ཡིན་གྱི་བླ་མ་བརྒྱུད་པ་ལ་འདོད་པ་དང་། རྒྱ་ཆེན་སྤྱོད་བརྒྱུད་་་་
དང་ཟབ་མོ་ལྟ་བརྒྱུད་གཉིས་ལས་ལོགས་སུ་མེད་པར་འདོད་པ་་
དང་། བཀའ་གདམས་ཐིག་ལེ་བཅུ་དྲུག་གི་བརྒྱུད་པ་ལ་བྱེད་པ་
དང་། མཁྱེན་སྲིད་མ་ལྟར་བྱིན་རླབས་ཉེར་བརྒྱུད་ལ་བྱེད་པ་དང་།
ཌོ་བྷི་བས་ཇོ་བོ་རྗེ་ལ་ཉམས་སྣང་དུ་བྱིན་གྱིས་བརླབས་པས་་་་་་
ཉམས་རྟོགས་ཁྱད་པར་ཅན་འཁྲུངས་པ་སོགས་བྱིན་རླབས་ཀྱི་་་་
བརྒྱུད་པ་ཁྱད་པར་བ་ལ་བྱེད་པ་ལྟ་བུ་སོགས་བཞེད་ཚུལ་མང་།
འོད་ཟེར་སྣ་ལྔ་མདུན་ཕྱོགས་སུ་འཕྲོས་པའི་སྣེར་གདན་ཕུན་སུམ་
ཚོགས་པར་དྲིན་ཅན་རྩ་བའི་བླ་མ་ལ་ཆོས་འབྲེལ་དངོས་ཐོབ་ཀྱི་
བླ་མ་རྣམས་ཀྱིས་བསྐོར་ནས་བཞུགས་པ། པད་སྐོར་བཅུ་གཅིག་
གི་སྟེང་མར། དབུས་གཙང་སོགས་ཀྱི་ཐང་ག་ཕལ་ཆེར་ལ་རྒྱུད་་་
ཐམས་ཅད་ཀྱི་རྒྱལ་པོ་ཡིན་སྟབས་གསང་འདུས་མདུན་དང་།
འཇིགས་བྱེད་གཡས་སུ་བྲིས་པ་ཡོད་པ་བཞིན་གསུང་རྒྱུན་ལ་ཡང་
དེ་ལྟར་འབྱུང་བ་ཡོད་ཀྱང་། ཕ་རྒྱུད་མ་རྒྱུད་ཀུན་གྱི་གནད་་་་་་
ཐམས་ཅད་ཚང་ཞིང་། རྗེ་བླ་མའི་སྤྲུལ་གཞི་ཡིན་པ་དང་། རང་
རེའི་བཀའ་བརྒྱུད་འདིའི་ཐུན་མོང་མ་ཡིན་པའི་ལྷ་སྐལ་ཡིན་པས་
ཡི་དམ་རྡོ་རྗེ་འཇིགས་བྱེད་མདུན་དུ་བསྐྱེད་པ་རྟེན་འབྲེལ་ཆེ།
ད་
124



གཡས་སུ་གསང་འདུས། རྒྱབ་ཀྱི་རྡོར། གཡོན་དུ་བདེ་མཆོག
དེའི་འོག་དུས་འཁོར་དང་དགྲ་ནག་འཁོར་ཆེན་སོགས་བླ་མེད་་་
གཞན་དང་། དེའི་འོག་རྡོར་དབྱིངས་ཀུན་རིག་སོགས་རྣལ་་་་་
འབྱོར་རྒྱུད། དེའི་འོག་རྣམ་སྣང་མངོན་བྱང་སོགས་སྤྱོད་རྒྱུད།
དེའི་འོག་དམ་ཚིག་གསུམ་བཀོད་སོགས་བྱ་རྒྱུད། དེའི་འོག་་་་
བསྐལ་བཟང་གི་སངས་རྒྱས་སྟོང་སོགས་ཕྱོགས་བཅུའི་སངས་རྒྱས།
དེའི་འོག་ཉེ་བའི་སྲས་བརྒྱད་སོགས་བྱང་སེམས། དེའི་འོག་རང་
རྒྱལ་སོ་གཉིས་སོགས་རང་རྒྱལ། དེའི་འོག་གནས་བརྟན་བཅུ་་་་
དྲུག་སོགས་ཉན་ཐོས། དེའི་འོག་གནས་གསུམ་གྱི་དཔའ་བོ་་་་་
མཁའ་འགྲོ། དེའི་འོག་མྱུར་མཛད་ཡེ་ཤེས་ཀྱི་མགོན་པོ་དང་ཆོས་
རྒྱལ་སོགས་བསྟན་སྲུང་ཡེ་ཤེས་པ། སེང་ཁྲིའི་ཕྱོགས་བཞི་ནས་་་་
རྒྱལ་པོ་ཆེན་པོ་བཞིས་ཞལ་ཕྱིར་གཟིགས་ནས་ཚོགས་ཞིང་རྣམས་
བར་ཆད་ལས་ལེགས་པར་བསྲུང་བར་བསམ། འཇིག་རྟེན་པ་་་་
རྣམས་ཚོགས་ཞིང་གི་གྲས་སུ་བསྐྱེད་མི་རུང༌། རྒྱལ་པོ་སྐུ་ལྔ་ལྟ་བུ་
དོན་ལ་རིགས་ལྔའི་རྣམ་འཕྲུལ་ཡིན་ཡང་། འཇིག་རྟེན་པའི་ཚུལ་
བཟུང་བ་ཡིན་པས་གཏོར་མ་ཕུལ་ཏེ་གནས་སྐབས་ཀྱི་གྲོགས་་་་་
བཅོལ་བ་ལས། ཚོགས་ཞིང་གི་གྲས་སུ་བཞག་ན་རང་གི་སྐྱབས་་་
འགྲོ་གཏོང་བ་སོགས་ཀྱི་ཉེས་དམིགས་གཟིགས་ནས་ཁོང་ཚོ་ཡང་
ཐུགས་མི་དགྱེས། བཀའ་ཆེན་ཡོངས་འཛིན་ཡེ་ཤེས་རྒྱ་མཚོར།
གཅིག་གིས་ལམ་རིམ་གྱི་ཚོགས་ཞིང་ཞིག་ལ་རབ་གནས་ཞུས་པར།
ནང་དུ་བཙན་ཞིག་བྲིས་ཡོད་པ་གཟིགས་ཏེ། འདིའི་གོ་བར་ནོར་
བུ་ཞིག་བྲིས་ན་ལེགས་གསུངས། དེ་དག་རང་རང་གི་གཡས་་་་་
ཕྱོགས་སུ་གདན་ཁྲི་ཕུན་སུམ་ཚོགས་པའི་སྟེང་དུ་རང་རང་གིས་་
125



གསུངས་པའི་ལུང་གི་ཆོས་རྣམས་དང་། མདོར་ན་རང་རང་སོ་་་
སོའི་ཐུགས་རྒྱུད་ཀྱི་སྤངས་རྟོགས་ཀྱི་ཡོན་ཏན་ཐམས་ཅད་གླེགས་
བམ་གྱི་རྣམ་པར་ཤར་ཏེ། བྲག་རི་བརྩེགས་པ་ལྟར་འོད་ཀྱི་རང་་
བཞིན་ཅན་གྱི་པོ་ཏིའི་རྣམ་པར་ཡོད་པ་རང་སྒྲ་ལྷང་ལྷང་སྒྲོག་པ།
དེ་དག་གི་ཕྱི་རོལ་ཏུ་ཕུན་སུམ་ཚོགས་པའི་ས་གཞི་དང་ཆུ་གྲུ།
ཟམ་པ་དང་ལྗོན་ཤིང་བཟའ་བཏུང་སོགས་གང་ལ་གང་འདུལ་གྱི་
སྤྲུལ་པའི་བཀོད་པ་བསམ་གྱིས་མི་ཁྱབ་པས་ཕྱོགས་བཅུར་ཁྱབ་པ། །
སྐྱབས་ཡུལ་ཐམས་ཅད་ཀྱང་རང་ཉིད་ལ་དགྱེས་པའི་ཉམས་དང་
བཅས་ཏེ་བཞུགས་པར་བསམ། དེ་ནས་སྐྱབས་འགྲོའི་རྒྱུ་གཉིས་་
དྲན་པར་བྱས་ཏེ་ལུས་ཀྱི་བ་སྤུ་གཡོ་ཞིང་མིག་ནས་མཆི་མ་འཁྲུག་
བཞིན་པའི་ངང་ནས། རང་དབུ་མཛད་ཀྱི་ཚུལ་བྱས་ཏེ་རང་གི་་་
མཐའ་བསྐོར་གྱི་སེམས་ཅན་ཐམས་ཅད་ཀྱིས་མགྲིན་གཅིག་ཏུ། །
སྐྱབས་འགྲོ་ངག་ཏུ་འདོན་པའི་མོས་པ་དང་བཅས་ནས། རྒྱས་་་
པར་བྱེད་འདོད་ན། ཕྱོགས་བཅུ་དུས་གསུམ་ཞེས་སོགས་ཀྱིས་་་་
སྐྱབས་འགྲོ་བྱ་དགོས་པས། ཤར་སྒོམ་བྱ་ཚུལ་ལ་སྦྱངས་པ་མ་ཐོན་
པའི་སྐབས་སུ་བཤད་ཟིན་གྱི་དམིགས་རིམ་རྣམས་ཚིགས་བཅད་
ཀྱི་ལམ་ནས་ངག་ཏུ་འདོན་རྒྱུར་བྱས་ན་ཡིད་ངོར་འཆར་སླ་བའི་
དགོས་པ་ཡོད་སྙམ་པས། གོང་གི་རླུང་རོ་བསལ་ཟིན་མཚམས་་་་
ནས། འདིའི་མགོར་ཐུག་གི་བར་གྱི་དམིགས་རིམ་རྣམས་ཚིགས་་
བཅད་དུ་བསྡེབས་པ་འོག་ཏུ་གསལ་བ་ལྟར། དལ་བའི་རྟེན་ཐོབ་
རྒྱལ་བསྟན་མཇལ་སྐབས་འདིར། །ཞེས་སོགས་ཏེ། མདོ་སྔགས་་་
ཟུང་འབྲེལ་གྱི་དབང་དུ་བྱས་ཀྱི། མདོ་ལུགས་ཁོ་ནར་བྱེད་ན།།
ཐུབ་པའི་ཐུགས་ཀར་རྒྱལ་བ་རྡོ་རྗེ་འཆང་མི་དགོས་སོ། །དེ་ནས་
126
，



ཕྱོགས་བཅུ་དུས་གསུམ་ནས་མཆིའོ། །སྐྱབས་སུ་མཆི་དང་སྐྱབས་སུ་འགྲོ་་་
དོན་གཅིག་པས་སྐྱབས་སུ་བརྟེན་ནོ་དང་སྐྱབས་སུ་འཛིན་ནོ་ཞེས་པའི་དོན་ཡིན་ནོ། །
ཞེས་པ་དང་། བླ་མ་ལ་སྐྱབས་སུ་མཆིའོ། །ཞེས་ཁོམ་ལོང་དང་་་་
བསྟུན་ཏེ་ལན་རྒྱས་བསྡུས་ཅི་རིགས་པའི་སྒོ་ནས་གསོལ་བ་ཤུགས་
དྲག་ཏུ་བཏབ། དེའི་སྐབས་སུ་མདོ་ལུགས་ཁོ་ན་ལྟར་བྱེད་ན། བླ་
མ་ཐུབ་པའི་དབང་པོ་དང་དངོས་བརྒྱུད་ཀྱི་བླ་མ་རྣམས་ཀྱི་སྐུ་་་་
ལས་འོད་ཟེར་དཔག་ཏུ་མེད་པ་འཕྲོས་ཏེ། རང་གཞན་སེམས་་་་
ཅན་ཐམས་ཅད་ལ་ཕོག་པས་བྱིན་གྱིས་བརླབས་པ་དང་ཁོང་་་་་
རྣམས་ཀྱི་ཞལ་ནས་ཀྱང་། ཁྱེད་ཅག་འཁོར་པའི་སྡུག་བསྔལ་གྱི་རྒྱ་
མཚོ་ལས་སྒྲོལ་པའི་མགོན་སྐྱབས་དཔུང་གཉེན་ངེད་རྣམས་ཀྱིས་
བྱའོ། །ཞེས་གསུང་ལྷང་ལྷང་འབྱོན་ནས་ཞལ་གྱིས་བཞེས་སོང་་་་
སྙམ་དུ་བསམས་ཏེ་དགའ་བ་བསྐྱེད་དགོས་ཤིང་། འོག་མ་རྣམས་
ཀྱི་སྐབས་སུ་ཡང་རིགས་འགྲེ་ནས་དེ་ལྟར་ཤེས་པར་བྱའོ། །ལ་་་་
ལས་སྐབས་འདིར་བདུད་རྩི་འབེབས་སྦྱང་གི་དམིགས་པ་བྱེད་་་་
ཚུལ་གསུངས་པ་མི་འཐད་དེ། དངོས་གྲུབ་ནོར་བུའི་གཏེར་་་་་
མཛོད་ལས། མདོ་ལུགས་ལ་འོད་ཟེར་སྤྲོ་བ་ལས་མེད། བདུད་རྩི་
བསམ་པ་སྔགས་ཀྱི་ཁྱད་ཆོས་ཡིན། ཞེས་གསུངས་པའི་ཕྱིར་རོ། །
དེ་ཡང་འཆད་འགྱུར་གྱི་དམིགས་པ་ལ་རིགས་འགྲེ་བྱས་ཏེ་འོད་་་
ཟེར་འབེབས་སྦྱང་མཛད་ན་ལེགས་སྙམ་མོ། །སྔགས་དང་འབྲེལ་
བར་བྱེད་ན། བླ་མ་ཐུབ་པའི་དབང་པོ་དང་དངོས་བརྒྱུད་ཀྱི་བླ་་
མ་རྣམས་ཀྱི་སྐུ་ལས་བདུད་རྩི་སྣ་ལྔ་འོད་ཟེར་དང་བཅས་པའི་་་་
རྒྱུན་བབས་ཏེ། རང་གཞན་སེམས་ཅན་ཐམས་ཅད་ཀྱི་སྤྱི་བོ་ནས་
ཞུགས་པས་ཐོག་མེད་ནས་བསགས་པའི་ཉེས་ལྟུང་སྡིག་སྒྲིབ་སྤྱི་་་
127



དང་། ཁྱད་པར་དུ་བླ་མའི་སྐུ་ལ་བསྡོ་བ་གསུང་མ་བརྩིས་པ་་་་་
ཐུགས་དཀྲུགས་པ་རང་དང་མཉམ་པར་ལྟ་བ། ཐ་ན་གྲུབ་མཐའི་
ཕྱོགས་ལྷུང་གིས་བསླད་ནས་རྗེ་ཙོང་ཁ་པ་དང་སློབ་དཔོན་པདྨ་་
འབྱུང་གནས་ཀྱི་སྐུ་བརྙན་ལ་མ་གུས་པ་བྱས་པ་ལྟ་བུ་ལ་སོགས་་་
པའི་བླ་མ་ལ་བསྟེན་པའི་ཉེས་སྒྲིབ་ཐམས་ཅད་དུད་ཁུ་དང་སོལ་
ཁུ་དང་། རྣག་ཁྲག་གི་རྣམ་པར་རྐང་མཐིལ་དང་འོག་སྒོ་གཉིས་་
ནས་ཕྱིར་ཐོན་ཏེ་ལུས་ཤེལ་སྒོང་གཡའ་དག་པ་ལྟར་དྭངས་གསལ་
འོད་ཀྱི་རང་བཞིན་ཅན་དུ་གྱུར་སོང་སྙམ་པ་སྟེ་ཡས་འདེད་ཀྱི་་་་
དམིགས་པ་དང༌། སླར་ཡང་སྔར་ལྟར་བདུད་རྩིའི་རྒྱུན་དེ་ལྟར་
ཞུགས་པས་ཉེས་སྒྲིབ་དེ་དག་ཐམས་ཅད་ཡར་བཏེགས་ནས་སྤྱི་
གཙུག་དང་བ་སྤུའི་བུ་ག་ཐམས་ཅད་ནས་ཕྱིར་ཐོན་ཏེ་ལུས་སྔར་
ལྟར་གྱུར་སོང་སྙམ་པ་སྟེ་མས་འདེད་ཀྱི་དམིགས་པ་དང༌། ཡང་
སྔར་ལྟར་བདུད་རྩིའི་རྒྱུན་དེ་ལྟར་ཞུགས་པས་ཉེས་སྒྲིབ་དེ་དག་་
ཐམས་ཅད་སྙིང་གར་ནག་ཕུང་ངེའི་རྣམ་པར་གནས་པ་ལ་ཕོག་་
པས་ཐལ་ཕུང་ལ་ཆུ་དྲག་པོ་ཕོག་པ་ལྟར་བ ཤིག་ནས་རྐང་མཐིལ་
གཉིས་དང་འོག་སྒོ་གཉིས་ནས་ཕྱིར་ཐོན་ཏེ་ལུས་སྔར་ལྟར་གྱུར་་
སོང་སྙམ་པ་སྟེ་ཕུང་དེད་ཀྱི་དམིགས་པ་བཅས་བྱས་ནས། ད་ནི་
ཚེ་དང་བསོད་ནམས་ལུང་དང་རྟོགས་པའི་ཡོན་ཏན་ཐམས་ཅད་
འཕེལ་ཞིང་རྒྱས། ཁྱད་པར་བླ་མའི་སྐུ་གསུང་ཐུགས་ཀྱི་བྱིན་་་་་
རླབས་ཐམས་ཅད་འོད་ཀྱི་རྣམ་པར་རང་གཞན་ཀུན་གྱི་ལུས་་་་་
སེམས་ལ་ཞུགས་པས། བླ་མའི་སྐྱབས་འོག་ཏུ་ཆུད་དེ་ཚེ་རབས་་་
ཀུན་ཏུ་དགྱེས་བཞིན་དུ་འབྲལ་མེད་རྗེས་སུ་འཛིན་པའི་རྡོ་རྗེའི་
ཞལ་བཞེས་ཐོབ་སོང་སྙམ་པའི་མོས་པ་དུང་དུང་བར་བྱའོ། །བྱེ་་
128



་ ་ ་ ་ ་ ་
བྲག་སྡིག་སྒྲིབ་གང་ཤས་ཆེ་བ་ལ་ཆེད་དམིགས་ཀྱི་བདུད་རྩི་་་་་་་
འབེབས་སྦྱང་དང་། ནད་གདོན་སོགས་ལ་དེ་དང་དེའི་གཉེན་་་་
པོར་གྱུར་པའི་ལྷ་སྐུ་འོད་ཟེར་བདུད་རྩི་སྨན་སོགས་ཀྱི་རྒྱུན་
འབེབས་པ་དང་། མདོར་ན་ཞི་རྒྱས་སོགས་ཀྱི་ལས་རབ་འབྱམས་
སྒྲུབ་པའི་དམིགས་པ་བྱ་ཆོག་པར་གསུངས་པས་ངེས་པར་བྱ་ཞིང་
འོག་མ་རྣམས་ཀྱི་སྐབས་སུ་ཡང་ཤེས་པར་བྱའོ། །བསྡུས་པ་ཞིག་་
འདོད་ན། སྔར་ལྟར་བདུད་རྩི་སྣ་ལྔ་འོད་ཟེར་དང་བཅས་པའི་་་
རྒྱུན་བབས་ཏེ། རང་གཞན་སེམས་ཅན་ཐམས་ཅད་ཀྱི་ལུས་་་་་
སེམས་ལ་ཞུགས་པས་ཐོག་མེད་ནས་བསགས་པའི་སོགས་རྣག་་་་
ཁྲག་གི་རྣམ་པར་དབང་པོའི་སྒོ་ཐམས་ཅད་ནས་ཕྱིར་ཐོན་ཏེ།
ལུས་ཤེལ་སྒོང་གཡའ་དག་པ་ལྟར་དྭངས་གསལ་འོད་ཀྱི་རང་་་་་
བཞིན་ཅན་དུ་གྱུར་སོང་པ་དང་། ད་ནི་ཚེ་དང་སོགས་དུང་དུང་
བར་བྱ་ཞིང་འོག་མ་རྣམས་ལ་ཡང་ངོ༌། །དེ་ནས་སངས་རྒྱས་ལ་་་
སྐྱབས་སུ་མཆིའོ། །ཞེས་པའི་སྐབས་སུ་སངས་རྒྱས་རྣམས་ཀྱི་སྐུ་་་
ལས་སོགས་གཞན་གོང་ལྟར་ལ། ཁྱད་པར་དེ་བཞིན་གཤེགས་་་་
པའི་སྐུ་ལ་ངན་སེམས་ཀྱིས་ཁྲག་ཕྱུང་བ། སྐུ་གཟུགས་དང་ཐང་ག་
སོགས་གཞན་ལ་བཙོང་པའི་རིན་ཟོས་པ། སྐུ་གཟུགས་ཀྱི་ལེགས་
ཉེས་ཀྱི་ཚོད་བཟུང་ནས་མཚང་མིང་བཏགས་པ། གཙུག་ལག་་་་་
ཁང་དང་མཆོད་རྟེན་བཤིག་པ་སོགས་མདོར་ན་སངས་རྒྱས་ལ་་་
བརྟེན་པའི་མན་སྔར་ལྟར་དང་། ཁྱད་པར་དུ་སངས་རྒྱས་རྣམས་
ཀྱི་སྐུ་གསུང་ཐུགས་ཀྱི་བྱིན་རླབས་ཐམས་ཅད་འོད་ཀྱི་རྣམ་པར་་
རང་གཞན་ཐམས་ཅད་ཀྱི་ལུས་ལ་ཞུགས་པས་སངས་རྒྱས་དཀོན་
མཆོག་གི་སྐྱབས་འོག་ཏུ་ཆུད་ནས་ཚེ་རབས་ཀུན་ཏུ་སངས་རྒྱས་་་
，
129



ཀྱི་བསྟན་པ་དར་པའི་ཞིང་དུ་སྐྱེ་བའི་སྨོན་ལམ་ཐེབས་སོང་སྙམ་
པ་བྱ། ཆོས་ལ་སྐྱབས་སུ་མཆིའོ། །ཞེས་པའི་སྐབས་སུ་རང་སྒྲ་ལྷང་
ལྷང་སྒྲོག་པའི་འོད་ཀྱི་རང་བཞིན་ཅན་གྱི་པོ་ཏི་རྣམས་ལས་་་་་་
བ དུད་རྩི་འོད་ཟེར་སྣ་ལྔའི་རྒྱུན་བབས་སོགས་སྔར་ལྟར་དང་།
ཁྱད་པར་དུ་གསུང་རབ་ཀྱི་ཚོང་བྱས་པ། གཏའ་མར་བཞག་པ། །
ས་སྒྲེན་མོ་ལ་བཞག་པ། འགོམ་ཡུག་ཤོར་བ། མི་གཙང་བའི་རྫས་
ཅི་རིགས་པས་སྦགས་པ། ལྷམ་མཐིལ་དུ་གཙགས་པ་གྱོན་པ། པོ་
ཏི་ཁྱིའི་བུའི་གཉའ་བ་ནས་འཛིན་ལུགས་བྱས་པ། ཆོས་དང་ཆོས་
སྨྲ་བ་པོ་ལ་བརྙས་སྨོད་བྱས་པ། ཆོས་སྡེ་ཆེ་ཆུང་གི་བཤད་སྒྲུབ་ཀྱི་
གེགས་བྱས་པ། ཐ་ན་དབུ་ཅན་དང་དབུ་མེད་ཀྱི་ཡི་གེར་བྲིས་་་་
པའི་གསུང་རབ་ལ་ཡིག་དཀར་ནག་གི་ཐ་སྙད་ནས་བོས་པ་་་་་་
སོགས་མདོར་ན་ཆོས་ལ་བརྟེན་པའི་མན་སྔར་ལྟར་དང་། ཁྱད་་་
པར་དུ་ལུང་དང་རྟོགས་པའི་ཆོས་ཀྱི་བྱིན་རླབས་ཐམས་ཅད་འོད་
ཀྱི་རྣམ་པར་རང་གཞན་ཐམས་ཅད་ཀྱི་ལུས་སེམས་ལ་ཞུགས་པས།
ཆོས་དཀོན་མཆོག་གི་སྐྱབས་འོག་ཏུ་ཆུད་ནས་ཚེ་རབས་ཀུན་ཏུ་
ལུང་རྟོགས་ཀྱི་ཡོན་ཏན་ཐམས་ཅད་གོང་ནས་གོང་དུ་འཕེལ་ཞིང་།
བཀའ་དང་བསྟན་བཅོས་ཀྱི་གླེགས་བམ་སྤྱི་དང་། ཁྱད་པར་དུ་་་
བཀའ་པོད་ལྔའི་རྩ་བ་དང་དྲང་ངེས་ལེགས་བཤད་སྙིང་པོ། ལམ་
རིམ་དང་སྔགས་རིམ་གྱིས་གཙོས་འཇམ་མགོན་ཆོས་ཀྱི་རྒྱལ་པོ་་་
ཙོང་ཁ་པ་ཆེན་པོའི་བཀའ་འབུམ་རིན་པོ་ཆེ། མགོ་སྔས་དང་མི་་
འབྲལ་བའི་བྱིན་རླབས་ཞུགས་སོང་སྙམ་པ་བྱ། དགེ་འདུན་ལ་་་་
སྐྱབས་སུ་མཆིའོ། །ཞེས་པའི་སྐབས་སུ་དགེ་འདུན་རྣམས་ཀྱི་སྐུ་་་
ལས་སོགས་གཞན་གོང་ལྟར་ལ། ཁྱད་པར་དུ་དགེ་འདུན་གྱི་་་་་
130



དབྱེན་བྱས་པ། གྲྭ་ཚང་གི་ཇ་ཐུག་སོགས་དགེ་འདུན་གྱི་དཀོར་ལ་
ཅི་མི་སྙམ་པར་ལོངས་སྤྱད་པ། དགེ་འདུན་ལ་སྐུར་འདེབས་དང་
བརྙས་སྨོད་བྱས་པ། རབ་བྱུང་གི་ན་བཟའི་ཚལ་བུ་ཚུན་ལ་བརྩི་་
འཇོག་མ་བྱས་པ་སོགས་མདོར་ན་དགེ་འདུན་ལ་བརྟེན་པའི་མན་
སྔར་ལྟར་དང༌། ཁྱད་པར་དུ་སྐྱེ་འཕགས་ཀྱི་དགེ་འདུན་རྣམས་ཀྱི་
བྱིན་རླབས་ཐམས་ཅད་འོད་ཀྱི་རྣམ་པར་རང་གཞན་ཐམས་ཅད་
ཀྱི་ལུས་སེམས་ལ་ཞུགས་པས། དགེ་འདུན་དཀོན་མཆོག་གི་་་་
སྐྱབས་འོག་ཏུ་ཆུད་ནས་ཚེ་རབས་ཀུན་ཏུ་རབ་ཏུ་བྱུང་བའི་སྡོམ་
པ་ཡང་དག་པར་བླངས་ཏེ། སྡོམ་པ་གསུམ་གྱི་ཚུལ་ཁྲིམས་མིག་་་
འབྲས་བཞིན་དུ་སྲུང་ནུས་པའི་སྨོན་ལམ་ཐེབས་སོང་སྙམ་དུ་་་་་
བསམ་ལ་དགའ་བ་སྐྱེད། ཡི་དམ་དཀྱིལ་འཁོར་གྱི་ ནས་མཆིའོ། །
ཞེས་པའི་སྐབས་སུ་ཡི་དམ་བདེ་གསང་འཇིགས་གསུམ་སོགས་ཀྱི་
སྐུ་ལས་སོགས་གཞན་སྔར་ལྟར་དང་། ཁྱད་པར་དུ་རིགས་ལྔ་སྤྱི་་
དང་བྱེ་བྲག་གི་རྩ་བ་དང་ཡན་ལག་གི་དམ་ཚིག་ཉམས་ཆག་་་་་་
ཐམས་ཅད་དུད་ཁུ་དང་ཞེས་སོགས་སྔར་ལྟར་དང༌། ཁྱད་པར་དུ་
ཡི་དམ་དཀྱིལ་འཁོར་གྱི་ལྷ་ཚོགས་འཁོར་དང་བཅས་པའི་བྱིན་་་
རླབས་འོད་ཀྱི་རྣམ་པར་རང་གཞན་ཐམས་ཅད་ཀྱི་ལུས་སེམས་ལ་
ཞུགས་པས་རིམ་གཉིས་ཀྱི་རྟོགས་པ་ཁྱད་པར་ཅན་རྣམས་རྒྱུད་ལ་
སྐྱེ་བའི་སྣོད་རུང་དུ་གྱུར་སོང་སྙམ་དུ་བསམ། དཔལ་མགོན་དམ་
པ་ ནས་མཆིའོ། །ཞེས་པའི་སྐབས་སུ་མགོན་ཆོས་རྣམ་གསུམ་་་
སོགས་ཆོས་སྐྱོང་རྣམས་ཀྱི་སྐུ་ལས་སོགས་གཞན་སྔར་ལྟར་དང་།
ཁྱད་པར་ཆོས་སྐྱོང་འདི་མཆོད་ཀྱང་འཕྲིན་ལས་མི་སྒྲུབ་དང་།
མཐུ་མེད་ཟེར་བ་ལ་སོགས་པ་མདོར་ན་ཆོས་སྐྱོང་ལ་བརྟེན་པའི་
131



མན་སྔར་ལྟར་དང་། ཁྱད་པར་དུ་ཆོས་སྐྱོང་སྲུང་མ་རྣམས་ཀྱི་སྐུ་
གསུང་ཐུགས་ཀྱི་བྱིན་རླབས་ཐམས་ཅད་འོད་ཀྱི་རྣམ་པར་རང་་་
གཞན་ཐམས་ཅད་ཀྱི་ལུས་སེམས་ལ་ཞུགས་པས། ཆོས་སྐྱོང་་་
རྣམས་ཀྱི་སྐྱབས་འོག་ཏུ་ཆུད་ནས་ཚེ་རབས་ཀུན་ཏུ་ལུས་དང་་་་་
གྲིབ་མ་བཞིན་དུ་འགྲོགས་ཏེ་འཕྲིན་ལས་གང་དགོས་ཐམས་ཅད་
ངེད་རྣམས་ཀྱིས་བསྒྲུབ་བོ། །ཞེས་པའི་ཞལ་བཞེས་ཐོབ་སོང་སྙམ་
དུ་བསམ། ཡང་ན། ཆོས་སྐྱོང་གི་སྐབས་སུ་ཆོས་སྐྱོང་རྣམས་ཀྱི་སྐུ་
ལས་འོད་ཟེར་མེ་འོད་ལྟ་བུ་དཔག་ཏུ་མེད་པ་འཕྲོས་ནས་རང་་་་་
གཞན་ཀུན་གྱི་ལུས་སེམས་ལ་ཕོག དེའི་སྐབས་སུ་རང་གཞན་ལ་
མི་གནོད་པར་མ་ཟད་སྐྱིད་སྣང་དང་བདེ་སྣང་སྟེར་བ་དང་།
རང་གཞན་གྱི་རྒྱུད་ཀྱི་སྡིག་སྒྲིབ་དང་ནད་རིམས་གདོན་བགེགས་
ཐམས་ཅད་ལ་ཕོག་པས་བུད་ཤིང་ལ་མེ་དྲག་པོ་ཕོག་པ་ལྟར་དེ་མ་
ཐག་ཐམས་ཅད་བསྲེགས་ཏེ། རོ་མ་མ་ལུས་པར་བྱས་ཤིང་ཕྱིན་་་
ཆད་དམ་པའི་ཆོས་སྒྲུབ་པ་ལ་ནད་རིམས་གདོན་བགེགས་གང་་་
གིས་ཀྱང་མི་ཚུགས་པའི་སྲུང་བ་ཆེན་པོ་བྱས་སོང་སྙམ་དུ་་་་་་་་
བསམས་ན་ཡང་ལེགས་སྙམ་མོ། །སངས་རྒྱས་ཆོས་ཚོགས་མའི་
ཇོ་བོ་རྗེས་མཛད་པར་གྲགས། སྐབས་སུ། དཔེར་ན། བཟའ་ཚང་གི་་་་་
དཔོན་དེས་འཇིགས་པ་ཆེན་པོ་བྱུང་བའི་ཚེ་རང་ཁོ་ན་ཅི་ཐར་མི་
བྱེད་པར་གཉེན་བཤེས་རྣམས་ཀྱི་མགོ་འདོན་པ་བཞིན་དུ་སེམས་
ཅན་གྱི་དོན་གཙོ་བོར་ཡིད་ལ་བཞག་སྟེ། རྐང་པ་དང་པོ་གཉིས་་
ཀྱི་སྐབས་སུ་ཚོགས་ཞིང་ཐམས་ཅད་ཀྱི་སྐུའི་ཆ་ལས་བདུད་རྩི་སྣ་
ལྔ་འོད་ཟེར་དང་བཅས་པའི་རྒྱུན་བབས་ཏེ། རང་གཞན་ཐམས་
ཅད་ཀྱི་ལུས་སེམས་ལ་ཞུགས་པས་ཐོག་མེད་ནས་བསགས་པའི་
，
，
，
132



སྡིག་སྒྲིབ་སྤྱི་དང་། ཁྱད་པར་དུ་དཀོན་མཆོག་གསུམ་ལ་བསྟེན་་་
པའི་སྡིག་སྒྲིག་ཐམས་ཅད་བྱང་ཞིང་དག ལུས་དྭངས་གསལ་འོད་
ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལུང་རྟོགས་ཀྱི་
ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དུ་ངོ་བོ་དཀོན་
མཆོག་གསུམ་གྱི་བྱིན་རླབས་ཡིན་པ་ལ། རྣམ་པ་བདུད་རྩི་དང་་་
འོད་ཟེར་དཔག་ཏུ་མེད་པའི་རྣམ་པར་རང་གཞན་སེམས་ཅན་་་
ཐམས་ཅད་ཀྱི་ལུས་སེམས་ལ་ཞུགས་ཏེ་མཆོག་གསུམ་གྱི་སྐྱབས་་་
འོག་ཏུ་ཆུད་ཅིང་། ཁོང་རྣམས་ཀྱིས་ཀྱང་བདག་སོགས་ཇི་སྲིད་་་
བྱང་ཆུབ་མ་ཐོབ་ཀྱི་བར་དུ་དགྱེས་བཞིན་རྗེས་སུ་འཛིན་ནོ། །
ཞེས་ཞལ་གྱིས་བཞེས་སོང་སྙམ་དུ་བསམ་ཞིང་། བདག་སོགས་་་་
ཀྱིས་ཀྱང་ད་ནི་སྲོག་གི་ཕྱིར་ཡང་མཆོག་གསུམ་མི་གཏོང་ངོ་སྙམ་
དུ་དམ་བཅའ་བརྟན་པོར་བྱའོ། །རྐང་པ་ཕྱི་མ་གཉིས་ཀྱི་སྐབས་སུ།
བདག་གིས་དུས་གསུམ་དུ་བསགས་པའི་དགེ་རྩ་ཇི་སྙེད་ཅིག་ཡོད་
པ་དེ་དག་ཐམས་ཅད་ཀྱི་མཐུ་ལ་བརྟེན་ནས་བདག་གིས་འགྲོ་་་་
ཀུན་གྱི་དོན་དུ་མྱུར་བ་མྱུར་བར་རྫོགས་སངས་ཀྱི་གོ་འཕང་ཐོབ་
པར་ཤོག་ཅིག་སྙམ་པའི་སྨོན་སེམས་དང་། བདག་གིས་འགྲོ་ཀུན་
གྱི་དོན་དུ་མྱུར་བ་མྱུར་བར་ཡང་དག་པར་རྫོགས་པའི་སངས་་་་་
རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་
དུ་སྦྱིན་སོགས་ཕར་ཕྱིན་དྲུག་དང་བསྡུ་བ་བཞི་ལ་སོགས་པའི་་་་
རྒྱལ་སྲས་ཀྱི་སྤྱོད་པ་མཐའ་དག་ལ་ཚུལ་བཞིན་དུ་བསླབ་པར་་་་
བྱའོ་སྙམ་དུ་དམ་བཅའ་བརྟན་པོར་བསྐྱེད་དོ། །དེ་ལྟར་སྨོན་་་་་་
འཇུག་གི་སེམས་བསྐྱེད་པས། བླ་མ་ཐུབ་པའི་དབང་པོ་ཐུགས་་་
དགྱེས་ཏེ་རང་འདྲ་གཉིས་པ་ཞིག་ཆད་ནས་རང་ལ་ཐིམ་པས་་་་་
133
，



རང་ཉིད་ཀྱང་བླ་མ་ཐུབ་པའི་དབང་པོར་ལམ་གྱིས་གྱུར། གྱུར་པ་ ་
དེ་ཉིད་ལ་བླ་མ་ཐུབ་པའི་དབང་པོ་དེ་ངའོ་སྙམ་དུ་ང་རྒྱལ་བསྒོམ།
རང་ཐུབ་དབང་དུ་གསལ་བའི་སྐུ་ལས་འོད་ཟེར་དཔག་ཏུ་མེད་་
པ་ཕྱོགས་བཅུར་འཕྲོས། འགྲོ་ཀུན་གྱི་སྡིག་སྒྲིབ་དང་སྡུག་བསྔལ་
རྣམས་སྦྱངས། དེ་ཡང་འོད་ཟེར་འོག་ཏུ་ཚ་དམྱལ་བ་རྣམས་ལ་་་
གྲང་རེག་གི་རེག་བྱ་ཅན་དཔག་ཏུ་མེད་པ་འཕྲོས་ཏེ། དེ་དག་གི་
ལུས་ལ་རེག་པ་ཙམ་གྱིས་ཚ་བའི་སྡུག་བསྔལ་རྣམས་ཞི་བར་བྱས་
ཏེ་བདེ་བའི་གནས་ལ་བཀོད། གྲང་དམྱལ་བ་རྣམས་ལ་འོད་ཟེར་
ཚ་བའི་རང་བཞིན་ཅན་དཔག་མེད་འཕྲོས་པས་གྲང་བའི་སྡུག་་་
བསྔལ་རྣམས་ཞི་བར་བྱས། ཡི་དྭགས་རྣམས་ལ་ཟས་སྐོམ་གྱི་རང་
བཞིན་ཅན་དཔག་མེད་འཕྲོས་པས་བཀྲེས་སྐོམ་གྱི་སྡུག་བསྔལ་་་་
རྣམས་ཞི་བར་བྱས། དུད་འགྲོ་རྣམས་ལ་སྣང་བའི་རང་བཞིན་་་་
ཅན་འཕྲོས་པས་རྒྱ་མཚོའི་གཏིང་དང་གླིང་བར་གྱི་མུན་པ་དང་།
སོ་སོའི་སེམས་རྒྱུད་ཀྱི་རྨོངས་པའི་མུན་པ་རྣམས་བསལ། བཀོལ་
སྤྱོད་ལ་སོགས་པའི་སྡུག་བསྔལ་རྣམས་ཞི་བར་བྱས། ལྷ་དང་མི་
དང་ལྷ་མ་ཡིན་རྣམས་ལ་འོད་ཟེར་དཔག་མེད་འཕྲོས་པས་སོ་་་་
སོའི་སྡུག་བསྔལ་རྣམས་ཞི་བར་བྱས། སླར་ཡང་འོད་ཟེར་དཔག་
ཏུ་མེད་པ་ཕྱོགས་བཅུར་འཕྲོས་པས་སྲིད་རྩེ་ནས་མནར་མེད་བར་
གྱི་སེམས་ཅན་ཀུན་སེམས་ཀྱི་སྡིག་སྒྲིབ་ཐམས་ཅད་དག་པར་བྱས་
ནས་སེམས་ཆོས་ཀྱི་སྐུ་དང་། ལུས་ཀྱི་གནས་ངན་ལེན་དག་ནས་་
མཚན་དཔེས་བརྒྱན་པའི་རྡོ་རྗེ་འཆང་གི་སྐུར་གྱུར་པའི་མོས་པ་
བྱའོ། །ཡང་འོད་ཟེར་ཕྱོགས་བཅུར་འཕྲོས་པས་སྣོད་ཀྱི་མ་དག་པ་
སྦྱངས་ཏེ། སྣོད་ཐམས་ཅད་དག་པ་རབ་འབྱམས་སུ་གྱུར་པའི་་་་
134



མོས་པ་བྱའོ། །དེ་ལྟར་སྣོད་བཅུད་སྦྱངས་ནས་འགྲོ་ཀུན་ཐུབ་་་་་
དབང་གི་གོ་འཕང་ལ་བཀོད་པའི་མོས་པ་དང་། དེ་ལྟར་གྱུར་པ་
ལ་དགའ་བ་དང་། དག་པའི་རྟེན་དང་བརྟེན་པ་ལ་དམིགས་པའི་
ང་རྒྱལ་ཤུགས་ཅན་བསྒོམ་མོ། །འདི་ནི་སེམས་བསྐྱེད་འབྲས་བུ་་་
ལམ་བྱེད་ཀྱི་ཚུལ་དུ་བསྒོམ་པ་སྟེ། རྒྱལ་བ་དབེན་ས་པའི་ཐུན་་་་
མོང་མ་ཡིན་པའི་མན་ངག་ཅིག་ཡིན་ནོ། །སྔོན་བྱོན་རྣམས་ཀྱིས་་
རིགས་དྲུག་གནས་སྦྱོང་ཞེས་པ་དང་། འཁོར་བ་དོང་སྤྲུགས་ཞེས་
པ་སོགས་གཞན་ལ་མེད་པའི་ཟབ་ཁྱད་ཅན་དུ་བྱེད་པ་ཡང་མན་
ངག་འདི་ཡིན་པར་དམ་པ་དུ་མས་གསུངས་སོ། །ཚིགས་བཅད་་་་
འདིས་སྐྱེས་བུ་གསུམ་གྱི་ལམ་ཡོངས་རྫོགས་ཀྱང་བསྟན་པར་ཟུང་
འཇུག་ཉེ་ལམ་སོགས་སུ་གསལ་ཏོ། །དེ་ནས་དཀོན་མཆོག་གསུམ་
ལ་བདག་སྐྱབས་མཆི། ། རྡོ་རྗེ་གུར་གྱི་རྒྱུད་ལས་གསུངས། ཞེས་སོགས་
ཀྱི་སྐབས་སུ་ཚིག་རིས་ཀྱི་རིམ་པ་ལྟར། ཐམས་ཅད་ཀྱི་གཞི་རྟེན་་
ཞིང་ས་ལྟ་བུའི་སྐྱབས་འགྲོ་དང་ཞིང་ལ་རྡོ་དང་གཟེགས་མ་་་་་་་
སོགས་སེལ་བ་བཞིན་དུ་འགལ་རྐྱེན་སྡིག་པ་བ ཤགས་པ་དང༌།
དེར་ཆུ་ལུད་འདྲེན་པ་ལྟར་རྗེས་སུ་ཡི་རང་གི་སྒོ་ནས་མཐུན་རྐྱེན་
ཚོགས་བསགས་པ་དང༌། དེ་ནས་ས་བོན་ལྟ་བུའི་བྱང་ཆུབ་ཀྱི་་་་
སེམས་བསྐྱེད་པ་དང༌། དེ་རྗེས་སེམས་ཅན་ཐམས་ཅད་ཉེར་་་་་
འཚོའི་རྟེན་དུ་གྱུར་པའི་བྱང་ཆུབ་ཀྱི་སྤྱོད་པའི་ལོ་ཏོག་སྤེལ་བ་་་་
སོགས་ཀྱི་དམིགས་རྣམ་ཡིད་འཁུལ་ངེས་སུ་བྱ། དེ་ནས་སེམས་་་་
ཅན་ཐམས་ཅད་བདེ་བ་དང་ཞེས་སོགས་ རྒྱུད་སྡེ་རྣམས་ལས་གསུངས།
ཀྱི་སྐབས་སུ། སེམས་བསྐྱེད་ཀྱི་དམིགས་རྣམ་ཇེ་རྒྱས་སུ་གཏོང་་་
དགོས་པས། འཁོར་བ་ཐོག་མེད་ནས་ད་བར་དུ་བདག་གིས་ཐར་
135



，
ལམ་ཞིག་མ་ཐོབ་པར་འཁོར་བ་ལ་སྡོད་གནས་ལྟ་བུ་བྱས་པ་དེ་་་
གང་གིས་ལན་ན། ཆགས་སྡང་རྨོངས་གསུམ་གྱིས་དགྲ་གཉེན་་་་
བར་གསུམ་ཞེས་ཕྱོགས་རིས་སུ་ཕྱེ་བས་ལན་པར་འདུག་པས། ད་
ནི་རིས་སུ་མ་བཅད་པར་སེམས་ཅན་ཐམས་ཅད་ལ་སེམས་སྙོམས་
པོ་ཞིག་བྱའོ་སྙམ་དུ་བསམས་ནས། མ་རྒན་སེམས་ཅན་འདི་་་་་
རྣམས་འཁོར་བ་ཐོག་མེད་ནས་བདེ་བ་ཁོ་ན་འདོད་ཀྱང་། དེའི་་
རྒྱུ་མ་བསྒྲུབས་པས་བདེ་བ་རྣལ་མ་དང་འཕྲད་མ་ཐུབ། ད་ལྟ་་་་
བདེ་བར་རློམ་པ་འགའ་རེ་ཡོད་ནའང་མྱུར་དུ་སྡུག་བསྔལ་གྱིས་་
མནར་འགྲོ་བས་སྙིང་རྗེ། དེས་ན་དུས་ད་ནས་བཟུང་འདི་ཐམས་
ཅད་བདེ་བ་དང་བདེ་བའི་རྒྱུ་ཐམས་ཅད་དང་ལྡན་ན་ཅི་མ་རུང་།
ལྡན་པར་གྱུར་ཅིག་ཅེས་བྱམས་པ་ཚད་མེད་དང༌། འདི་རྣམས་་་
ཀྱིས་ཐོག་མེད་ནས་སྡུག་བསྔལ་གྱི་རྒྱུ་འབའ་ཞིག་བསྒྲུབས་པས་་་
སྡུག་བསྔལ་དཔག་མེད་མྱང་དགོས་ཤིང་། ད་ལྟ་ཡང་མྱོང་བཞིན་
དུ་དེའི་རྒྱུ་སྒྲུབ་པར་འབད་འདུག་པས་མགོ་འཁོར་འདི་ཚོ་སྙིང་རྗེ།
དེས་ན་དུས་ད་ནས་བཟུང་འདི་ཐམས་ཅད་སྡུག་བསྔལ་དང་སྡུག་
བསྔལ་གྱི་རྒྱུ་ཐམས་ཅད་དང་བྲལ་ན་ཅི་མ་རུང་། བྲལ་བར་གྱུར་
ཅིག་ཅེས་སྙིང་རྗེ་ཚད་མེད་དང༌། འདི་རྣམས་སྡུག་བསྔལ་མེད་་་
པའི་བདེ་བ་དང་བདེ་བའི་རྒྱུ་ཐམས་ཅད་དང་མ་བྲལ་ན་ཅི་མ་་་
རུང་། མི་འབྲལ་བར་གྱུར་ཅིག དེ་ལྟར་བྱུང་ན་ཤིན་ཏུ་དགའོ་་་་
སྙམ་དུ་དགའ་བ་ཚད་མེད་དང་། འདི་རྣམས་ཀྱིས་ཐོག་མེད་ནས་
ཕན་ཚུན་རིས་སུ་བཟུང་ནས་ཉེ་རིང་ཆགས་སྡང་གིས་ལས་ངན་་
སྣ་ཚོགས་བསགས་པའི་དབང་གིས་སྤྱིར་འཁོར་བ་དང་། ཁྱད་་་་
པར་ངན་འགྲོའི་སྡུག་བསྔལ་དཔག་མེད་མྱོང་བར་འདུག་པས་་་་
136



སྙིང་རྗེ། དེས་ན་དུས་ད་ནས་བཟུང་འདི་རྣམས་ཕན་ཚུན་ཉེ་རིང་
དུ་འཛིན་པའི་ཆགས་སྡང་གི་སེམས་དང་བྲལ་ནས་བཏང་སྙོམས་
ལ་གནས་ན་ཅི་མ་རུང༌། གནས་པར་གྱུར་ཅིག བདག་གིས་ཀྱང་
འདི་ཐམས་ཅད་ལ་ཉེ་རིང་མི་བྱེད་པར་སེམས་བཏང་སྙོམས་སུ་་་
གནས་པར་བྱའོ་སྙམ་པས། བཏང་སྙོམས་ཚད་མེད་ཀྱི་དམིགས་་
པ་རྣམས་གསལ་བཏབ་ལ། དེ་བཞི་ཤུགས་དྲག་ཏུ་བསྒོམས་པས་
ཚོགས་ཞིང་ཐམས་ཅད་ཀྱི་སྐུ་ལས་བདུད་རྩིའི་རྒྱུན་དཔག་ཏུ་མེད་
པ་བྱུང་ནས་ཕ་མ་སེམས་ཅན་ཐམས་ཅད་ལ་ཕོག་པས་ཉེ་རིང་་་་
ཆགས་སྡང་ལ་སོགས་པའི་སྡིག་སྒྲིབ་ལས་ཉོན་ཐམས་ཅད་དང་།
དེས་བསྐྱེད་པའི་ཉེས་དམིགས་ཐམས་ཅད་ལེགས་པར་སྦྱངས་་་་་
ཤིང་། ཟག་མེད་ཀྱི་བདེ་བ་ཕུན་སུམ་ཚོགས་པ་ཐོབ་ནས་ཚད་་་་
མེད་བཞི་ལ་གནས་པར་གྱུར་སོང་སྙམ་དུ་བསམ་མོ། །དེ་བཞི་ལ་
ཚད་མེད་ཅེས་བརྗོད་པའི་རྒྱུ་མཚན། སོ་སོའི་མཚན་ཉིད། དབྱེ་བ།
སྙིང་རྗེ་ཆེན་པོ་དང་། སྙིང་རྗེ་ཚད་མེད་གཉིས་ལ་མུ་བཞི་བརྩི་་་་
ཚུལ་སོགས་གཞུང་ཆེན་མོ་རྣམས་ལས་ཤེས་པར་བྱ་རྒྱུ་ལས་འདིར་
བྲིས་ན་ཆེས་མང་བར་འགྱུར་བས་བཞག་གོ །དེ་ནས་ཟབ་རྒྱས་ཀྱི་
ལམ་ཤར་སྒོམ་དང་འབྲེལ་བར་ཉམས་ལེན་བྱེད་པའི་དོན་དུ་དད་
པས་ཀུན་ནས་བསླངས་ཏེ། རྩ་ཤེས་ཀྱི་མཆོད་བརྗོད། གང་གིས་་
རྟེན་འབྱུང་མས། ཚོགས་ཞིང་རྣམས་ཀྱི་དོན་དམ་པའི་ཡོན་ཏན་
ནམ་ཟབ་མོའི་ལམ་རིམ་དང༌། མངོན་རྟོགས་རྒྱན་གྱི་མཆོད་་་་་
བརྗོད། ཉན་ཐོས་ཞི་འཚོལ་མས། རྒྱ་ཆེ་བའི་ཡོན་ཏན་ནམ་ཀུན་
རྫོབ་པའི་ལམ་རིམ་དང༌། ཚད་མ་རྣམ་འགྲེལ་གྱི་མཆོད་བརྗོད། །
རྟོག་པའི་དྲ་བསལ་མས། འབྲས་བུ་སྐུ་གསུམ་གྱི་ཡོན་ཏན་ལྡན་་་
137



པའི་སྒོ་ནས་ཕྱག་འཚལ་བ་ཡིན་ལ། བློ་རབ་ཀྱིས་ལམ་ཡོངས་་་་
རྫོགས་ཤར་སྒོམ་བྱའོ། །དེ་ཡང་འདི་དག་གི་དོན་རྣམས་གཞུང་་་
ཆེན་རང་རང་སོ་སོའི་འགྲེལ་པ་སོགས་ལས་མཁྱེན་པར་མཛད་རྒྱུ་
ལས་དོན་ཟབ་པས་འདིར་འབྲུ་འགྲེལ་ཙམ་ཞིག་བྲིས་ཀྱང་རྒྱས་་་
འགྲོ་བས་བཞག་གོ །དེ་ནས་མ་ལུས་སེམས་ཅན་ཞེས་སོགས་ཀྱིས་
ཞིང་ཁམས་དཔག་ཏུ་མེད་པ་ནས་སྐྱབས་ཡུལ་གྲངས་མེད་པ་འོད་
ཀྱི་རྣམ་པར་སྤྱན་དྲངས་ཏེ། སྔར་གྱི་ཚོགས་ཞིང་ལ་ཐིམ་པར་་་་་
བསམ་ལ། ཁོམ་ལོང་མེད་ན། ཡོངས་གྲགས་ལྟར་ཁྲུས་ཁང་མི་་་་་
བསྐྱེད་པར་མཆོད་ལྷ་རྣམས་ཚོགས་ཞིང་སོ་སོའི་མདུན་དུ་སྤྲོས་་་
པར་མོས་ཏེ། ཁྲུས་དང་སྐུ་ཕྱི་བ་ཡང་སྔགས་མི་བརྗོད་པར། ཇི་་་
ལྟར་བལྟམས་པ་ཙམ་གྱིས་ཞེས་སོགས་ཀྱིས་ཁྲུས་གསོལ། བྱང་་་་
སེམས་རྟག་ངུས་མཛད་པར་གྲགས་པའི་མཎྜལ་ཚོམ་བུ་བདུན་མ་
སྟེ༑ ས་གཞི་སྤོས་ཀྱིས་ཞེས་པ་སོགས་ཀྱིས་མཎྜལ་ཕུལ་ནས། ཡོན་
ཏན་གཞིར་གྱུར་མ་ལྟ་བུས་ལམ་ཡོངས་རྫོགས་སྐྱེ་བའི་གསོལ་་་་་
འདེབས་བྱ་བའམ། དོན་ཆེན་པོ་གསུམ་ལྟ་བུས་གསོལ་འདེབས་་
བྱས་ནས། ཐུན་བསྡུ་དགོས་ཞིང་དེའི་ཚུལ་འོག་ཏུ་འཆད་དོ། །
ཁོམ་ལོང་ཡོད་ན། ལས་དང་པོ་པས་སྡིག་སྒྲིབ་དང་མ་དག་པའི་་
སྣང་ཆ་སྦྱོང་ཕྱིར་ཁྲུས་གསོལ་ཤིན་ཏུ་གལ་ཆེ་བས་གོང་གི་མ་ལུས་
སེམས་ཅན་མའི་འཕྲོར། ཁྲུས་ཀྱི་ཁང་པ་བྲེས་པ་དེར། །ཞེས་་་་
ཚོགས་ཞིང་གི་སེང་ཁྲིའི་ཕྱོགས་བཞིར་ཁྲུས་ཁང་མཚན་ཉིད་ཚང་
བ་རེ་བསྐྱེད་ལ། ཚོགས་ཞིང་རྣམས་ཕྱོགས་སོ་སོའི་ཁྲུས་ཁང་ནང་
དུ་སྤྱན་དྲངས། སྐུ་ཁྲུས་ཀྱི་སྲིད་ཞི་བར་མཆོད་ལྷ་དཔག་མེད་སྤྲོས་
པར་བསམས་ཏེ། ཇི་ལྟར་བལྟམས་པ་༣ གསོལ། །ཨོཾ་སརྦ་ཧཱུཾ།
138



རྒྱལ་བའི་སྐུ་གསུང་ཐུགས་ལ་སྐ ཨོཾ་སརྦ་༣ བསམ་པའི་རེ་བ་༽
ཨོཾ་སརྦ་༣ འདི་ནི་ཕྱིན་དྲུག་* ཨོཾ་སརྦ་༣ དེ་བཞིན་གཤེགས་་་
དང་༣ ཨོཾ་སརྦ་༣ཞེས་ཁྲུས་གསོལ། དེ་དག་སྐུ་ལ་ སྭཱ་ཧཱ། ཞེས་
སྐུ་ཕྱིས། སྟོང་གསུམ་ཀུན་ཏུ་བགྱི། །ཞེས་དྲི་བཟང་གི་བྱུག་པ་་་
དང་། སྣ་ཚོགས་དབང་པོའི་༣ ཤོག །ཅེས་གང་ལ་གང་འོས་ཀྱི་ན་
བཟའ་བཟང་པོ་དང་། རྒྱལ་བ་མཚན་དཔེའི་༡ ཤོག །ཅེས་སོ་་་་
སོར་འཚམ་པའི་མཛེས་རྒྱན་སོགས་ཕུལ་ནས། བདག་དང་འགྲོ་
ལ་༣ གསོལ། །ཞེས་པའི་སྐབས་སོ་སོའི་གདན་ཁྲི་ལ་བཞུགས་པར་
བསམ་མོ། །དེ་ནས་ཁྲུས་ཁང་སེང་ཁྲི་ལ་ཐིམ། ཁྲུས་ཆུ་རིགས་དྲུག་
གི་གནས་སུ་སོང་ནས་སོ་སོའི་སྡུག་བསྔལ་སྦྱངས། མཆོད་ལྷ་་་་
རྣམས་རང་ལ་ཐིམ་ཞིང་། རྒྱན་གོས་རྙིང་པ་རྣམས་རང་གི་སྨིན་་
མཚམས་སུ་ཐིམ་པས། བཟང་པོའི་གོ་ཆ་བརྟན་པོ་ཐོབ་པར་མོས་
དགོས་སོ། །འདི་ནི་རྒྱུན་ཁྱེར་གྱི་དབང་དུ་བྱས་ལ། ལོང་ཡོད་པའི་
སྐབས་འགར་ཁྲུས་ཆས་དང་བཅས་ཏེ། ཆོས་སྤྱོད་རབ་གསལ་་་་
ནས་འབྱུང་བ་ལྟར་སྤྱན་འདྲེན་ཁྲུས་གསོལ་རྒྱས་པ་རེ་བགྱིས་ན་་
ཉམས་གྲིབ་དག་ཅིང་། བློ་གསལ་བས་དམིགས་རྣམ་གྱི་བསམ་པ་
བརྟན་པ་སོགས་ཀྱི་དགོས་པ་ཆེ་བར་གསུངས་སོ། །མཚམས་་་་་
འདིར་ཁོམ་ལོང་མེད་ན་མཎྜལ་ཕུལ་ནས་ཐུན་བསྡུས་པས་ཆོག་གོ་
ཡོད་ན་རང་ཅག་ལས་དང་པོ་པ་རྣམས་ཀྱིས་སྡིག་སྒྲིབ་སྦྱོང་བ་ལ། །
བསགས་སྦྱང་གི་གནད་བསྡུས་པ་ཡན་ལག་བདུན་པ་སོགས་གལ་
ཆེ་བས་དེ་ལ་འབད་པར་བྱའོ། །དེའི་ཚུལ་ནི། ཐོག་མར་ཕྱག་་་་་
འཚལ་བ་ནི། རྒྱས་པར་འདོད་ན། ལམ་རིམ་བརྒྱུད་པའི་གསོལ་་
འདེབས་ཕྱག་འཚལ་དུ་བསྒྱུར་ནས་བརྗོད་ཅིང་ཕྱག་འཚལ། བསྡུ་
139



ན༑ སངས་རྒྱས་ཐམས་ཅད་ཅེས་སོགས་ཤོ་ལོ་ཀ་བཞི་དང་། རྒྱ་
ཆེན་སྤྱོད་པའི་བརྒྱུད་ལ་ཕྱག་འཚལ་ལོ། །ཞེས་སོགས་ཤོ་ལོ་ཀ་་་་
གཅིག་དང་། རབ་འབྱམས་གསུང་རབ། ཅེས་སོགས་བརྗོད། །
ཡང་ན། ཕུན་ཚོགས་དགེ་ལེགས་3 དེ་ལ་ཕྱག་འཚལ་ལོ། །
བྱམས་པ་ཐོགས་མེད་， འཇམ་དབྱངས་ཡོད་མེད་༣ ཐུགས་རྗེ་
ཆེན་པོ་༣ བཤད་སྒྲུབ་༣ རྒྱལ་བ་ཀུན་དངོས་3 སྐྱབས་གསུམ་
ཀུན་ སྟོན་པ་བླ་མེད་༣ གསུམ་ལ་ཕྱག་འཚལ་ལོ། །ཞེས་་་་་
བརྗོད་ནས། ཇི་སྙེད་སུ་དག་༣ བགྱིའོ། །ཞེས་སྒོ་གསུམ་བསྡོམས་་
པའི་ཕྱག་འབུལ། བཟང་པོ་ལོ། །ཞེས་ལུས་ཀྱི་ཕྱག་འབུལ།
རྡུལ་གཅིག་ མོས། །ཞེས་ཡིད་ཀྱི་ཕྱག་འབུལ། དེ་དག་༽ བསྟོད། །
ཅེས་ངག་གི་ཕྱག་འབུལ་བ་སྟེ། ལུས་ཞིང་རྡུལ་ལྟར་སྤྲུལ་ནས་ངག་
གིས་བསྟོད་དབྱངས་རྒྱ་མཚོ་བརྗོད་པ་དང་བཅས་ཆོས་དབྱིངས་
རྣམ་དག་གི་ཞིང་རྣམས་རྒྱལ་བ་སྲས་བཅས་ཀྱིས་གང་བར་མོས་
ཏེ་བཟང་པོའི་སྤྱོད་པ་ལ་དད་པའི་སྟོབས་བསྐྱེད་པའི་སྒོ་ནས་་་་
ཕྱག་བྱའོ། །མཆོད་པ་འབུལ་བ་ནི། རྒྱས་པར་འདོད་ན། འོག་ཏུ་
གསལ་བ་ལྟར་བྱའོ། །བསྡུ་ན། སྔར་གྱི་མཚམས་ནས། མེ་ཏོག་་་་
དམ་༣ བགྱི། །ཞེས་བླ་ན་ཡོད་པའི་མཆོད་པ་འབུལ། མཆོད་པ་་་
གང་དག་༣ བགྱི། །ཞེས་བླ་ན་མེད་པའི་མཆོད་པ་སྟེ་དངོས་་་་་
བཤམས་ཡིད་སྤྲུལ་ཏིང་ངེ་འཛིན་གྱི་རོལ་བ་ལས་བྱུང་བའི་མཆོད་
ཚོགས་རྒྱ་མཚོས་ཐུགས་མཉེས་པར་བསམ་མོ། །དེ་ནས་བཤག་པ་
བྱ་བ་ནི། ལྟུང་བཤགས་དང་སྤྱི་བཤགས་ཀྱི་མཐར། རྒྱས་པར་་་་་
འདོད་ན། གཙོ་བོ་རྒྱལ་བ་འགྲོ་བའི་མགོན། །ཞེས་སོགས་དང་།
བསྡུ་ན་སྔར་གྱི་མཚམས་ནས། འདོད་ཆགས་ཞེ་སྡང་བཤགས། །
140



ཞེས་སྟོབས་བཞི་ཚང་བའི་འགྱོད་སྡོམ་ཤུགས་དྲག་པོས་བཤགས་
ཐབས་ལ་འབད་ན་ཇི་ཙམ་སྟོབས་ཆེ་ཡང་མི་འདག་པའི་སྡིག་པ་
མེད་པར་གསུངས་པས་ཚིག་ཙམ་དུ་མ་སོང་བར་ནན་ཏན་བྱའོ། །
རྗེས་སུ་ཡི་རང་བ་ནི། ཕྱོགས་བཅུའི་རྒྱལ་བ་ ཡི་རང༌། །ཞེས་་་་
རྒྱལ་དང་རྒྱལ་སྲས་ཉན་རང་ཐ་མལ་གྱི་འགྲོ་བ་སྟེ་གང་ཟག་ལྔའི་
རྣམ་དཀར་གྱི་ལས་གང་མཐོང་ཡང་ཡིད་ཤིན་ཏུ་དང་བས་དགའ་
བ་བསྒོམ་མོ། །ཆོས་འཁོར་བསྐོར་བར་བསྐུལ་བ་ནི། གང་རྣམས་
༣ བསྐུལ། །ཞེས་ལག་ན་གསེར་གྱི་འཁོར་ལོ་རྩིབས་སྟོང་དང་ལྡན་
པ་རེ་ཐོགས་ཏེ། ཚོགས་ཞིང་སོ་སོར་ཕུལ་ནས་ཆོས་འཁོར་བསྐོར་
བར་བསྐུལ་བས་ཞལ་གྱིས་བཞེས་པར་བསམ་མོ། །བསྔོ་བ་ནི།
ཕྱག་འཚལ་བ་དང་༣ བསྔོའོ། །ཞེས་རང་གཞན་གྱི་དགེ་རྩ་རྣམས་
རྫོགས་བྱང་གི་རྒྱུར་བསྔོ་བ་སྟེ་ཡན་ལག་བདུན་པ་འདི་ནི། ཚོགས་
གསོག་ཅིང་སྡིག་སྒྲིབ་སྦྱོང་བའི་གནད་བསྡུས་པའི་འགག་སྡོམ་་་་
ཆེན་པོ་ཡིན་པར་གསུངས་པས་སྙིང་ནས་འབད་པར་རེམ་རེམ་་་
རེམ། དེ་ནས་མཎྜལ་འབུལ་བ་ནི། འོག་ཏུ་གསལ་བ་ལྟར་གྱི་་་་་
སྔགས་དེ་ལན་གསུམ་བརྗོད་ནས་འབྲུ་ལ་ཕུ་བཏབ་ན་མེ་ཏོག་བྱེ་
བར་འགྱུར་བའི་ཕན་ཡོན་ཡོད་པར་གསུངས་པས་དེ་ལྟར་བྱས་་་
ནས། རི་རབ་གླིང་བཞི་གླིང་ཕྲན་བརྒྱད། །ལོངས་སྤྱོད་གཙོ་བཞི་
རྒྱལ་སྲིད་བདུན། །གཏེར་བུམ་སྒེག་སོགས་ལྷ་མོ་བརྒྱད། །ཉི་ཟླ་་་
གདུགས་དང་རྒྱལ་མཚན་ནོ། །ཞེས་པའི་ཚོམ་བུ་སོ་བདུན་མ་དང་།
རི་རབ་གླིང་བཞི་ཉི་ཟླའོ། །ཞེས་པའི་ཚོམ་བུ་བདུན་མ་དང་། སྐྱེ་
ཞིང་སྐྱེ་བ་༣ དཔལ་ལྡན་བླ་མའི་ ཐུབ་དབང་གི་མདུན་གྱི་རྩ་་་
བའི་བླ་མ་ལ་དམིགས་ཏེ་གདུང་ཤུགས་དྲག་པོའི་སྒོ་ནས། བླ་མ་་
141



རིན་པོ་ཆེ་བདག་གི་བློ་ཆོས་སུ་འགྲོ་བར་བྱིན་གྱིས་ གསོལ། ཨི་་
དཾ་༢ མི། སྔགས་དོན་དཀྱིལ་འཁོར་འདི་བླ་མ་རིན་པོ་ཆེ་ལ་ཉེ་་་་
བར་འབུལ་ཞེས་ལེགས་སྦྱར་གྱི་སྐད་དུ་བྱས་ནས་མཎྜལ་འབུལ་བ་
ཡིན་པས། སྔགས་འདི་མ་རྫོགས་པར་དུ་མཎྜལ་ལག་པས་་་་་
འདེགས་དགོས་པར་གསུངས་སོ། །དེ་ནས། སངས་རྒྱས་ཆོས་་་་་
ཚོགས་མ་དང༌། ཚོམ་བུ་བདུན་མ་སྔགས་དང་བཅས་པ་སྦྱར་ཏེ་་
གྲངས་གསོག་ན་མཎྜལ་འབུལ་ཤོམ་གྱི་ལོང་ཡོད་ཅིང་། སྐྱབས་་་་
སེམས་ཀྱི་གྲངས་དང་ལྷན་ཅིག་ཏུ་རྫོགས་པ་དང་། སྐྱབས་འགྲོའི་
དངོས་གཞིའི་གཙོ་བོ་བྱང་ཆུབ་ཀྱི་སེམས་བཟུང་བ་ལ་ནན་ཏན་་
དུ་འགྱུར་བས་གནད་ཆེའོ། །མཐར། རི་རབ་གླིང་བཞི་གླིང་ཕྲན་
བརྒྱད། །སྣ་བདུན་གཏེར་བུམ་ཉི་ཟླའོ། །ཞེས་པའི་ཚོམ་བུ་ཉེར་་་
གསུམ་མ་ལན་རེ་དབུལ་བར་བྱའོ། །འདི་དག་གི་སྐབས་རང་ལྷ་་
ཚངས་པར་མོས་ནས་སྣོད་བཅུད་ཀྱི་དཔལ་འབྱོར་དགེ་ཚོགས་་་་
དང་བཅས་པ་བློས་བླངས་ཏེ་ལྟོས་པ་མེད་པའི་སེམས་ཀྱིས་འབུལ་
བའོ། །དེ་ནས་འདི་ཕྱིའི་ལེགས་ཚོགས་འཕེལ་རྒྱས་ཀྱི་ཆེད་དུ་་་་་
གསོལ་བ་གདབ་པ་ནི། ཚོགས་ཞིང་གི་ཐུབ་དབང་གི་མདུན་གྱི་རྩ་
བའི་བླ་མ་ལ་དམིགས་ནས། དཔལ་ལྡན་རྩ་བའི་བླ་མ་༢ གསོལ། །
ཞེས་ཚིག་རྐང་ཐ་མ་ལན་གཉིས་བརྗོད་པའི་དང་པོའི་ཚེ་རྩ་བའི་
བླ་མ་ལས་རང་འདྲ་གཉིས་པ་ཞིག་ཆད་དེ་རང་གི་སྤྱི་བོར་སེང་ཁྲི་
པད་ཟླའི་གདན་ལ་བཞུགས་ཏེ་བདག་གི་རྒྱུད་བྱིན་གྱིས་བརླབ་་་
པའི་དོན་དུ་ངོ་ཆེན་ཞུ་འབུལ་མཛད་ཅིང་། གཉིས་པའི་ཚེ་སྤྱི་་་་
བོའི་བླ་མ་ལས་རང་འདྲ་གཉིས་པ་ཞིག་ཆད་དེ་རང་ལ་ཐིམ་པས་
རྒྱུད་བྱིན་གྱིས་བརླབས་པར་བསམ། དེ་ནས་རྒྱས་པར་སྤྲོ་ན།།
142



འདྲེན་པ་མཉམ་མེད་སྟོན་པ་བཅོམ་ལྡན་འདས། །ཞེས་སོགས་་་་
ལྟར་རང་གི་སྐྱབས་ཁྲིད་ཐོབ་པའི་བརྒྱུད་པ་ལྟར། རྩ་བའི་བླ་མ་་
ལ་ཐུག་གི་བར་གྱི་གསོལ་འདེབས་རྣམས་ཀྱི་རྐང་པ་ཐ་མ་རྣམས་
ལན་གཉིས་རེ་བཅས་དལ་བུས་བརྗོད་པས། དང་པོའི་ཚེ་བླ་མ་དེ་
དག་གི་སྐུ་ལས་བདུད་རྩིའི་རྒྱུན་བབས་ཏེ་བདུད་རྩི་འབེབས་སྦྱང་
གི་ཟབ་རྒྱས་ཀྱི་རྟོགས་པ་སྐྱེ་བའི་གེགས་བྱེད་སྦྱངས། གཉིས་པའི་
ཚེ་བླ་མ་རྣམས་ལས་རང་འདྲ་གཉིས་པ་རེ་ཆད་དེ་རང་ལ་ཐིམ་་་
པས་རྟོགས་པ་རྣམས་མྱུར་དུ་རྒྱུད་ལ་སྐྱེ་བར་བྱིན་གྱིས་བརླབས་
པར་བསམ་མོ། །བསྡུས་པར་མོས་ན། གོང་གི་ཕྱག་འཚལ་སྐབས་
ཀྱི་ཕུན་ཚོགས་དགེ་ལེགས་སོགས་ཀྱི་ཕྱག་འཚལ་གསོལ་འདེབས་
སུ་བསྒྱུར་ཏེ་དེ་ལྟར་འདོན་པར་བྱའོ། །དེ་ནས་ཡོན་ཏན་གཞིར་་
གྱུར་མ་ལྟ་བུ་འདོན་ན་ཡང་། ཚིག་རྐང་ཐ་མ་རྣམས་ལན་གཉིས་
རེ་བདུད་རྩི་འབེབས་སྦྱང་གི་དམིགས་པ་དང་བཅས་བརྗོད་ཅིང་།
ཡོན་ཏན་ཀུན་གྱི་ཞེས་སོགས་ཤོ་ལོ་ཀ་གཅིག་གིས་བཤེས་གཉེན་་
བསྟེན་ཚུལ་དང་། དེ་ནས་གཅིག་གིས་དལ་འབྱོར་གྱི་སྐོར་དང༌། །
དེ་ནས་གཉིས་ཀྱིས་སྐྱེས་བུ་ཆུང་ངུ་དང་ཐུན་མོང་བའི་སྐོར་དང་།
དེ་ནས་གཉིས་ཀྱིས་འབྲིང་དང་ཐུན་མོང་བའི་སྐོར་དང་། དེ་ནས་
གཉིས་ཀྱིས་སྐྱེས་བུ་ཆེན་པོའི་ལམ་སེམས་བསྐྱེད་དང་སྤྱོད་པ་སྤྱི་་
ལ་བསླབ་ཚུལ་ཏེ་འདི་ཡན་གྱིས་རྒྱ་ཆེ་བའི་ལམ་བསྟན་ཏོ། །དེ་་་་
ནས་གཅིག་གིས་ཁྱད་པར་དུ་ཕར་ཕྱིན་ཐ་མ་གཉིས་ལ་བསླབ་་་་
ཚུལ་གྱི་ཟབ་མོའི་ལམ་བསྟན་ཏོ། །དེ་ནས་གཅིག་གིས་སྔགས་ཀྱི་་
འཇུག་སྒོ་བསྟན་ཏོ། །སྐབས་འདིར་ཏིང་ངེ་འཛིན་གྱི་དབང་བཞི་
ལེན་ཚུལ་གྱི་ཟབ་གནད་ཀྱང་ཡོད་དོ། །དེ་ནས་གཉིས་ཀྱིས་དམ་་
143



སྡོམ་ཚུལ་བཞིན་དུ་སྲུང་བ་དང་རིམ་གཉིས་ཀྱི་རྣལ་འབྱོར་ལ་་་་
བརྩོན་ནུས་པ་སོགས་སྔགས་ལམ་ལ་སྨོན་པ་བསྟན་ཏོ། །དེ་ནས་་
གཅིག་གིས་དམ་པ་རྣམས་ཞབས་པད་བརྟན་ཅིང་ཆོས་སྒྲུབ་པའི་
འགལ་རྐྱེན་ཞི་བར་སྨོན་པ་བསྟན་པ་སྟེ། མཚམས་འདིར། ལས་་
བཞི་སྒྲུབ་པ་དང་བསྒྲལ་ལས་བྱེད་ཚུལ་གྱི་དམིགས་པའི་ཟབ་་་་་
གནད་ཀྱང་ཡོད་དོ། །དེ་ནས་གཅིག་གིས་མཐར་ཐུག་གི་ཟུང་་་་་
འཇུག་མྱུར་དུ་ཐོབ་པའི་སྨོན་ལམ་བྱ་ཚུལ་བསྟན་ཅིང་། མཚམས་
འདིར། ཚེ་འདས་རྗེས་སུ་འཛིན་པའི་ཟབ་མོ་འཕོ་བའི་དམིགས་
པ་སྐྱོང་ཚུལ་ཡོད་པ་སོགས་ཤེས་པར་བྱའོ། །དེ་ཙམ་གྱིས་ཁོམ་་་་
ལོང་མེད་ན། གོང་གི་བླ་མའི་གསོལ་འདེབས་རྣམས་ཀྱི་འཕྲོར།
བཤེས་གཉེན་ལ་མ་གུས་པ་ནས་ཞེས་སོགས་དོན་ཆེན་པོ་གསུམ་་
གྱི་གསོལ་འདེབས་ལན་གསུམ་ཤུགས་དྲག་ཏུ་བྱའོ། །དེ་ནས་ཐུན་
བསྡུ་དགོས་པས་དེའི་ཚུལ་ནི། བླ་མ་ཐུབ་པའི་དབང་པོའི་ཐུགས་
ཀའི་ཧཱུཾ་ལས་འོད་ཟེར་འཕྲོས་ཏེ་ཚོགས་ཞིང་རྣམས་ལ་ཕོག རྒྱ་་་་
ཆེན་སྤྱོད་བརྒྱུད་ཀྱི་བླ་མ་རྣམས་རིམ་གྱིས་འོད་དུ་ཞུ་ནས་རྗེ་་་་་་
བཙུན་བྱམས་པ་ལ་ཐིམ། ཟབ་མོ་ལྟ་བརྒྱུད་ཀྱི་བླ་མ་རྣམས་རིམ་་
གྱིས་འཇམ་དབྱངས་ལ་ཐིམ། ཉམས་ལེན་བྱིན་རླབས་ཀྱི་བརྒྱུད་
པའི་བླ་མ་རྣམས་རྡོ་རྗེ་འཆང་ལ་ཐིམ། ཆོས་འབྲེལ་དངོས་ཐོབ་ཀྱི་
བླ་མ་རྣམས་དྲིན་ཅན་རྩ་བའི་བླ་མ་ལ་ཐིམ། སེང་ཁྲི་ནས་ཡར་་་་
ཆོས་སྐྱོང་སོགས་རིམ་གྱིས་གཅིག་ལ་གཅིག་ཐིམ་གྱིས་གཙོ་བོ་ལ་་
ཐིམ་པར་བསམས་ཏེ། གཙོ་འཁོར་ལྔ་ལ་རེ་ཞིག་མཉམ་པར་་་་་
བཞག དེ་ནས་བྱམས་འཇམ་དབྱངས་གཉིས་གཙོ་བོའི་ཕྲག་པ་་་
གཡས་གཡོན་ནས་ཐིམ། རྡོ་རྗེ་འཆང་སྤྱི་གཙུག་ནས་ཞུགས་ཏེ་་་
144



སྙིང་གའི་རྡོ་རྗེ་འཆང་ལ་ཐིམ། རྩ་བའི་བླ་མ་སྐུ་ལུས་རིལ་པོ་མ་་་
བསྡུས་པར་གཙོ་བོའི་ཐུགས་ཀར་ཐིམ་པར་བསམས་ཏེ། གཙོ་བོ་
གཅིག་པུ་ལ་མཉམ་པར་འཇོག དེ་ནས་གཙོ་བོ་རང་གི་སྤྱི་བོར་་་
བྱོན་ཏེ་རང་དང་ཁ་ལྟ་ཕྱོགས་མཐུན་པར་བཞུགས་པར་བསམ།
དེ་དག་ངག་ཏུ་འདོན་རྒྱུར་མོས་ན། བླ་མ་ཐུབ་དབང་ཐུགས་ཀའི་
ཧཱུྃ་ཡིག་ལས། ཞེས་སོགས་འོག་ཏུ་གསལ་བ་ལྟར་བརྗོད་པར་བྱའོ།།
དེ་ནས་སྤྱི་བོའི་བླ་མ་དེ་ཉིད་ལ་དམིགས་ནས་ཡན་ལག་བདུན་པ་
མཎྜལ་དང་བཅས་པ་མདོར་བསྡུས་སུ་འབུལ། ཕུར་ཚུགས་གསོལ་
འདེབས་བྱ་ཚུལ་ཡང་འོག་ཏུ་གསལ་བ་ལྟར་གསོལ་བ་བཏབ་པས་
སྤྱི་བོའི་བླ་མ་ལྷའི་སྐུ་ལས་བདུད་རྩི་འབེབས་སྦྱང་བྱའོ། །བསྡུ་ན།
སྐྱབས་གནས་ཀུན་འདུས་ཞེས་སོགས་རྐང་པ་གཉིས་ལན་གསུམ་
མམ་བདུན་སོགས་ཅི་རིགས་བརྗོད་པས་ཆོག་པར་གསུངས་སོ། །
དེ་ནས་སྤྱི་བོའི་བླ་མ་དེ་ཉིད་རང་གི་སྙིང་དབུས་སུ་སྤྱན་དྲངས་ཏེ།
སྙིང་གའི་རྩ་འཁོར་པདྨ་འདབ་བརྒྱད་ཀྱི་རྣམ་པའི་ལྟེ་བར་སེང་ཁྲི།
དེའི་སྟེང་མི་ཤིགས་པའི་ཐིག་ལེ་དཀར་དམར་གཉིས་ཉི་ཟླའི་་་་་
གདན་དུ་གྱུར་པའི་སྟེང་དུ་བླ་མ་ཤིན་ཏུ་ཕྲ་བའི་རླུང་སེམས་དང་
ངོ་བོ་དབྱེར་མེད་དུ་བཞུགས་པར་བསམས་ཏེ། དེ་ཡང་ཁབ་མིག་
ནས་རི་རྒྱལ་མཐོང་བ་ལྟར་ཆེ་བའམ་ཆུང་བ་ཡུངས་འབྲུ་ཙམ་་་་་
བསྒོམས་ཀྱང་ཆོག་གོ །དེ་ཡང་ངག་ཏུ། སྤྱི་བོའི་བླ་མ་རང་གི་སྙིང་
ག་ཡི། །ཞེས་སོགས་འོག་ཏུ་གསལ་བ་ལྟར་བརྗོད་དོ། །དེ་ནས་་་་
བསྔོ་བ་དང་སྨོན་ལམ་རྣམ་པར་དག་པས་མཐའ་བརྒྱན་པར་བྱའོ། །
ཡང་ན་ཐུན་བསྡུ་ཚུལ། བླ་མ་ཐུབ་པའི་དབང་པོའི་ཐུགས་ཀ་ནས་
འོད་ཟེར་འཕྲོས་ཏེ་ཚོགས་ཞིང་རྣམས་ལ་ཕོག་པས་ཐམས་ཅད་་་
145



རིམ་གྱིས་འོད་དུ་ཞུ་ཞིང་གཅིག་ལ་གཅིག་ཐིམ་གྱི་ཚུལ་དུ་མཐར་
ཐུབ་དབང་ལ་ཐིམ། ཐུབ་དབང་ཡང་རང་གི་སྨིན་མཚམས་སུ་་་
ཐིམ་པས་རྒྱུད་བྱིན་གྱིས་བརླབས་པའི་མོས་པ་བྱས་ཏེ། ངག་ཏུ། །
ཐུབ་དབང་ཐུགས་ཀར་འོད་འཕྲོས་ཚོགས་ཞིང་ཐིམ། །ཐམས་་་་
ཅད་འོད་ཞུ་གཅིག་ལ་གཅིག་ཐིམ་མཐར། །ཐུབ་དབང་ལ་ཐིམ་དེ་
ཡང་རང་ཉིད་ཀྱི། །སྨིན་མཚམས་ཐིམ་པས་ཤེས་རྒྱུད་བྱིན་གྱིས་་་
བརླབས། །ཞེས་བརྗོད་ནས་བསྔོ་སྨོན་བྱའོ། །སྐྱབས་འགྲོ་ལག་ཏུ་
ལེན་ཚུལ་བསྡུས་པར་བྱ་འདོད་ན། གོང་གི་མཆོག་གསུམ་གདུང་
ཤུགས་དྲག་པོས་སྐྱབས་འགྲོ་བྱ། །ཞེས་པའི་འཕྲོར། སྐྱབས་འགྲོ་་
བཞི་སྐོར་ཚར་མང་ཉུང་ཅི་རིགས། དེ་རྗེས་བླ་མ་ཡི་དམ་དཀོན་་
མཆོག་གསུམ་ལ་སྐྱབས་སུ་མཆིའོ། །ཞེས་ལན་མང་ཉུང་ཅི་རིགས་
བརྗོད། ཁྲུས་ཀྱི་ཁང་པ་༣ དེར། །ཇི་ལྟར་བལྟམས་པ་༣ བཅོམ་་
ལྡན་འཁོར་བཅས་སྐུ་ཁྲུས་གསོལ། ཨོཾ་སརྦ་ དེ་དག་སྐུ་ལ་༔ སྣ་
ཧཱ༑ དྲི་བཟང་ན་བཟའ་ལྷ་རྫས་ལ་སོགས་འབུལ། །དེ་མཐུས་་་་
འབྲས་མཆོག་ཐོབ་ཅིང་མཆོད་བགྱིད་ན། །བདག་སོགས་འགྲོ་ལ་
བརྩེ་དང་རྫུ་འཕྲུལ་མཐུས། །རང་རང་གནས་ལ་བརྟན་པར་་་་་
བཞུགས་སུ་གསོལ། །ས་གཞི་སྤོས་༣ མི། ཐུབ་དབང་ཐུགས་ཀར་
ཞེས་སོགས་དང་བསྔོ་སྨོན་བྱའོ། །དེ་ལས་ཀྱང་བསྡུ་བར་བྱ་འདོད་
ན༑ གོང་གི་སྐྱབས་འགྲོ་བྱ། །ཞེས་པའི་འཕྲོར། བདག་དང་་་་
མཁའ་མཉམ་འགྲོ་བ་མ་ལུས་པ། །དངོས་བརྒྱུད་བླ་མ་རྣམས་ལ་་་
སྐྱབས་སུ་མཆི། །སྟོན་པ་སངས་རྒྱས་རྣམས་ལ་སྐྱབས་སུ་མཆི། །
སྐྱོབ་པ་དམ་ཆོས་རྣམས་ལ་སྐྱབས་སུ་མཆི། །འདྲེན་པ་དགེ་འདུན་
རྣམས་ལ་སྐྱབས་སུ་མཆི། །ལན་གསུམ་བརྗོད། སྐྱབས་ཡུལ་སྐུ་་་་
146
，
，
，
，



ལས་འོད་དང་བདུད་རྩིའི་རྒྱུན། །དཔག་མེད་བབས་པས་སྡིག་་་་
སྒྲིབ་ཀུན་སྦྱངས་ཏེ། །སྐུ་གསུང་ཐུགས་ཀྱི་བྱིན་རླབས་མ་ལུས་ཐོབ།།
དཀོན་མཆོག་གསུམ་གྱི་སྐྱབས་འོག་ཆུད་པར་གྱུར། །ཐུབ་དབང་
ཐུགས་ཀར་སོགས་བྱའོ། ། སྨྲས་པ།
ལམ་བཟང་ནམ་མཁའི་དབྱིངས་རིམ་འདི་ཉིད་ནས། །
སྔོན་བྱོན་ཉི་ཟླས་འཁོར་བའི་ནུབ་རིར་བརྒལ། །
དུས་ཕྱིས་མཁས་རློམ་སྨེ་བདུན་འཁོར་བའི་ཚེ། །
སླར་ཡང་ལམ་དེ་ངོས་འཛིན་ཁོ་བོས་བྱས། །
ཞི་དུལ་རང་གཞན་གུས་པའི་བརྟུལ་ཞུགས་ཀྱིས། །
ལམ་བཟང་ནོར་བུ་མཆོག་ཏུ་མི་འཛིན་པར། །
བཤད་རྩོད་ཆུ་ཡི་ལྦུ་བར་ཡིད་རྟོན་དག ། །
རྩྭ་ཕུང་དྲུངས་ཕྱུང་ལ་འཇུས་དཔེ་རུ་འཁུ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
གོང་གི་ལག་ཏུ་ལེན་ཚུལ་རྒྱས་བཤད་དེ་འདིར་ནག་འགྲོས་
ཀྱི་ཚུལ་དུ་བཀོད་ན་མཁོ་ཤས་ཆེ་བར་སྣང་བས་དེའི་ཚུལ་ནི།
༈ དལ་བའི་རྟེན་ཐོབ་རྒྱལ་བསྟན་མཇལ་སྐབས་འདིར། །རྣམ་་་
དག་ཆོས་ཀྱིས་དོན་ལྡན་མ་བྱས་ན། །ཕྱིན་ཆད་སྐལ་བཟང་འདི་་
འདྲ་ཐོབ་དཀའ་ཞིང༌། །ནམ་འཆི་ངེས་མེད་གཅིག་པུར་འཆི་བར་
འགྱུར། །མ་ཟད་ཕུན་ཚོགས་སྡུག་བསྔལ་མ་འདས་མོད། །སྔར་་་
བྱས་དགེ་མེད་སྡིག་ལྟུང་ཆེས་མང་བས། །ཕྱི་མར་ཅིར་འགྱུར་་་་་
འཁོར་བའི་སྡུག་བསྔལ་ཆེ། །འདི་ལས་ནམ་ཞིག་ཐར་ལགས་་་་་
དཀོན་མཆོག་མཁྱེན། །དྲིན་ལན་འཁོར་མེད་མར་གྱུར་འགྲོ་ཀུན་
ཀྱང་། །རང་འདྲར་འཁོར་བའི་སྐྱོན་གྱིས་ནམ་ཀུན་མནར། །
147



༥
གཡས་ཕ་གཡོན་མ་མདུན་དགྲ་རྒྱབ་ཏུ་གཉེན། །མཐའ་སྐོར་་་་་
རིགས་དྲུག་འགྲོ་བས་ཧྲིག་ཧྲིག་ལྟ། །ད་ནི་བདག་སོགས་མར་གྱུར་
སེམས་ཅན་རྣམས། །གཅོང་རོང་འཁོར་བའི་གནས་ལས་གྲོལ་་་་
ཕྱིར་དུ། །རྫོགས་སངས་མྱུར་དུ་ཐོབ་པར་འབད་ལགས་པས། །
ཐོག་མར་སྐྱབས་ཡུལ་གསལ་བཏབ་སྐྱབས་འགྲོ་བྱེད། །རང་གི་་་་
སྨིན་མཚམས་ནམ་མཁར་སེང་ཆེན་བརྒྱད། །ཀྱིས་བཏེགས་རིན་་
ཆེན་ལས་གྲུབ་ཁྲི་ཆེན་སྟེང་། །སྣ་ཚོགས་པད་ཟླ་ཉི་མའི་དཀྱིལ་་་་
གདན་ལ། །རྩ་བའི་བླ་མ་རྣམ་པ་ཤཱཀྱ་ཐུབ། །གསེར་མདོག་མཚན་
དཔེའི་གཟི་བརྗིད་སྟོང་འབར་ཞིང་། །གཙུག་ཏོར་ཞལ་གཅིག་
ཕྱག་གཉིས་གཡས་ས་གནོན། །གཡོན་པ་མཉམ་གཞག་བདུད་་་་
རྩིས་ལྷུང་བཟེད་བསྣམས། །ཆོས་གོས་གསུམ་གསོལ་འོད་དབུས་་
སྐྱིལ་ཀྲུང་བཞུགས། །དེ་ཡི་ཐུགས་ཀར་རྒྱལ་བ་རྡོ་རྗེ་འཆང་། །
ཐུགས་ཀར་ཧཱུཾ་ཡིག་སྔོན་པོ་འོད་ཟེར་འཕྲོ། །ཐུབ་དབང་རྒྱབ་ངོས་
སེང་ཁྲི་པད་ཟླ་དང་། །ཉི་མའི་གདན་ལ་རྒྱལ་བ་རྡོ་རྗེ་འཆང་། །
བྱིན་རླབས་བརྒྱུད་པའི་བླ་མ་རྣམས་ཀྱིས་བསྐོར། །གཡས་ཕྱོགས་
བྱམས་པར་རྒྱ་ཆེན་སྤྱོད་པའི་བརྒྱུད། །གཡོན་ཕྱོགས་འཇམ་་་་་
དཔལ་ཟབ་མོ་ལྟ་བརྒྱུད་དང་། །མདུན་དུ་དྲིན་ཅན་རྩ་བའི་བླ་མ་
ལ༑ །ཆོས་འབྲེལ་དངོས་ཐོབ་བླ་མ་རྣམས་ཀྱིས་བསྐོར། །དེ་་་་་་
རྣམས་མཐའ་སྐོར་ཡི་དམ་དཀྱིལ་འཁོར་ལྷ། །སངས་རྒྱས་བྱང་་་་
སེམས་ཉན་རང་དཔའ་དཔའ་མོ། །བསྟན་སྲུང་ཡེ་ཤེས་པ་ཡིས་་་
བསྐོར་ནས་བཞུགས། །སེང་ཁྲིའི་ཕྱོགས་བཞིར་རྒྱལ་ཆེན་རྣམ་་་་་
བཞི་ཡིས། །ཞལ་ཕྱིར་གཟིགས་ནས་བར་ཆད་ལེགས་པར་བསྲུང་།།
སོ་སོའི་གཡས་ཕྱོགས་གདན་ཁྲི་ཕུན་ཚོགས་པར། །རང་རང་་་་་
148



，
-
-
གསུངས་པའི་ལུང་གི་དམ་ཆོས་རྣམས། །འོད་ཀྱི་རང་བཞིན་པོ་་་
ཏིའི་རྣམ་པར་ཡོད། །རང་སྒྲ་ལྷང་ལྷང་དེ་དག་ཕྱི་རོལ་ཏུ། །རྨད་
བྱུང་སྤྲུལ་པའི་བཀོད་པ་བསམ་ལས་འདས། །སྐྱབས་ཡུལ་རྣམས་
ཀྱང་རང་ལ་དགྱེས་ཉམས་བཞུགས། །འཇིགས་དང་དད་པས་་་་
ལུས་ཀྱི་སྤུ་གཡོ་ཞིང་། །མིག་ནས་མཆི་མ་འཁྲུག་བཞིན་རང་ཉིད་
ཀྱིས། །དབུ་མཛད་ཚུལ་བྱས་མཐའ་སྐོར་འགྲོ་རྣམས་ཀྱིས། །
མཆོག་གསུམ་གདུང་ཤུགས་དྲག་པོས་སྐྱབས་འགྲོ་བྱ། །
༈ སྐྱབས་འགྲོ་དངོས་ནི། ཕྱོགས་བཅུ་དུས་གསུམ་གྱི་དེ་བཞིན་
གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་
ཐམས་ཅད་ཀྱི་ངོ་བོར་གྱུར་པ། ཆོས་ཀྱི་ཕུང་པོ་སྟོང་ཕྲག་བརྒྱད་་
ཅུ་རྩ་བཞིའི་འབྱུང་གནས། འཕགས་པའི་དགེ་འདུན་ཐམས་ཅད་
ཀྱི་མངའ་བདག་དྲིན་ཅན་རྩ་བ་དང་བརྒྱུད་པར་བཅས་པའི་་་་་་
དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །ལན་མང་ཉུང་
དང་དམིགས་པ་ཁོམ་ལོང་ལ་བསྟུན་དགོས། སངས་རྒྱས་ལ་སྐྱབས་སུ་མཆིའོ། །
ལན་སྔར་ལྟར་རོ། །ཆོས་ལ་སྐྱབས་སུ་མཆིའོ། །ལན་སྔར་ལྟར་རོ། །དགེ་་་་
འདུན་ལ་སྐྱབས་སུ་མཆིའོ། །ལན་སྔར་ལྟར་རོ། །ཡི་དམ་དཀྱིལ་འཁོར་
གྱི་ལྷ་ཚོགས་འཁོར་དང་བཅས་པ་རྣམས་ལ་སྐྱབས་སུ་མཆིའོ། །
ལན་སྔར་ལྟར་རོ། །དཔལ་མགོན་དམ་པ་ཆོས་སྐྱོང་བའི་སྲུང་མ་ཡེ་་་་
ཤེས་ཀྱི་སྤྱན་དང་ལྡན་པ་རྣམས་ལ་སྐྱབས་སུ་མཆིའོ། །ལན་སྔར་ལྟར་
རོ། །ཐེག་ཆེན་ཐུན་མོང་མ་ཡིན་པའི་སྐྱབས་འགྲོ་ནི། སངས་རྒྱས་ཆོས་དང་་
ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་
མཆི། ལན་སྔར་ལྟར་རོ། །སེམས་བསྐྱེད་ཚུལ་ནི། བདག་གིས་སྦྱིན་སོགས་་
བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་་་
149



འགྲུབ་པར་ཤོག ལན་སྔར་ལྟར་རོ། །དཀོན་མཆོག་གསུམ་ལ་བདག་
སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་་་
དགེ་ལ་རྗེས་ཡི་རང༌། །སངས་རྒྱས་བྱང་ཆུབ་ཡིད་ཀྱིས་བཟུང་། །
སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་བདག་
སྐྱབས་མཆི། །རང་གཞན་དོན་ནི་རབ་བསྒྲུབ་ཕྱིར། །བྱང་ཆུབ་་་་
སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་
བགྱིས་ནས། །སེམས་ཅན་ཐམས་ཅད་བདག་གིས་མགྲོན་དུ་གཉེར། །
བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་
སངས་རྒྱས་འགྲུབ་པར་ཤོག །ལན་སྔར་ལྟར་རོ། །བྱམས་པ་ཚད་མེད་ནི།
སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་ན་ཅི་
མ་རུང་། ལྡན་པར་གྱུར་ཅིག ལྡན་པར་བདག་གིས་བྱའོ། །དེ་
ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ལན་སྔར་
ལྟར་རོ། །སྙིང་རྗེ་ཚད་མེད་ནི། སེམས་ཅན་ཐམས་ཅན་སྡུག་བསྔལ་དང་
སྡུག་བསྔལ་བའི་རྒྱུ་དང་བྲལ་ན་ཅི་མ་རུང་། བྲལ་བར་གྱུར་ཅིག
བྲལ་བར་བདག་གིས་བྱའོ། །དེ་ལྟར་བྱེད་ནུས་པར་བླ་མ་ལྷས་་་་་
བྱིན་གྱིས་བརླབ་ཏུ་གསོལ། ལན་སྔར་ལྟར་རོ། །དགའ་བ་ཚད་མེད་ནི།
སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་དམ་པ་དང་
མ་བྲལ་ན་ཅི་མ་རུང༌། མི་འབྲལ་བར་གྱུར་ཅིག མི་འབྲལ་བར་་་
བདག་གིས་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་་་་
བརླབ་ཏུ་གསོལ། ལན་སྔར་ལྟར་རོ། །བཏང་སྙོམས་ཚད་མེད་ནི། སེམས་་་་
ཅན་ཐམས་ཅད་ཉེ་རིང་ཆགས་སྡང་གཉིས་དང་བྲལ་བའི་བཏང་
སྙོམས་ལ་གནས་ན་ཅི་མ་རུང་། གནས་པར་གྱུར་ཅིག གནས་་
པར་བདག་གིས་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་་་་་
150



གྱིས་བརླབ་ཏུ་གསོལ། །ལན་སྔར་ལྟར་རོ། །གང་གིས་རྟེན་ཅིང་འབྲེལ་
བར་འབྱུང༌། །འགག་པ་མེད་པ་སྐྱེ་མེད་པ། །ཆད་པ་མེད་པ་རྟག་
མེད་པ། །འོང་བ་མེད་པ་འགྲོ་མེད་པ། །ཐ་དད་དོན་མིན་དོན་་་
གཅིག་མིན། །སྤྲོས་པ་ཉེར་ཞི་ཞི་བསྟན་པ། །རྫོགས་པའི་སངས་་་
རྒྱས་སྨྲ་རྣམས་ཀྱི། །དམ་པ་དེ་ལ་ཕྱག་འཚལ་ལོ། །ལན་སྔར་ལྟར་རོ། །
ཉན་ཐོས་ཞི་བ་འཚོལ་རྣམས་ཀུན་ཤེས་ཉིད་ཀྱིས་ཉེར་ཞིར་འཁྲིད་
མཛད་གང་ཡིན་དང་། །འགྲོ་ལ་ཕན་པར་བྱེད་རྣམས་ལམ་ཤེས་་
ཉིད་ཀྱིས་འཇིག་རྟེན་དོན་སྒྲུབ་མཛད་པ་གང་། །གང་དང་ཡང་་
དག་ལྡན་པའི་ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་་་་་་་
གསུངས་པ། །ཉན་ཐོས་བྱང་ཆུབ་སེམས་དཔའི་ཚོགས་བཅས་་་་་
སངས་རྒྱས་ཀྱི་ནི་ཡུམ་དེ་ལ་ཕྱག་འཚལ་ལོ།།ལན་སྔར་ལྟར་བྱའོ། །རྟོག་
པའི་དྲ་བ་རྣམ་བསལ་ཞིང་། །ཟབ་ཅིང་རྒྱ་ཆེའི་སྐུ་མངའ་བ། །
ཀུན་ཏུ་བཟང་པོའི་འོད་ཟེར་དག །ཀུན་ནས་འཕྲོ་ལ་ཕྱག་་་་་་
འཚལ་ལོ།།ལན་སྔར་ལྟར་རོ།།སླར་ཡང་ཚོགས་ཞིང་གསལ་གདབ་པ་ནི། མ་ལུས་
སེམས་ཅན་ཀུན་གྱི་མགོན་གྱུར་ཅིང་། །བདུད་སྡེ་དཔུང་བཅས་མི་
བཟད་འཇོམས་མཛད་ལྷ།།དངོས་རྣམས་མ་ལུས་ཡང་དག་མཁྱེན་
གྱུར་པའི། །བཅོམ་ལྡན་འཁོར་བཅས་གནས་འདིར་གཤེགས་སུ་་
གསོལ། །ཁྲུས་ཁང་བསྐྱེད་པ་ནི། ཁྲུས་ཀྱི་ཁང་པ་ཤིན་ཏུ་དྲི་ཞིམ་པ། །
ཤེལ་གྱི་ས་གཞི་གསལ་ཞིང་འཚེར་བ་བསྟར། །རིན་ཆེན་འབར་་་
བའི་ཀ་བ་ཡིད་འོང་ལྡན། །མུ་ཏིག་འོད་ཆགས་བླ་རེ་བྲེས་པ་དེར།།
ཁྲུས་གསོལ་བ་ནི། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་་
ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་
གིས་སྐུ་ཁྲུས་གསོལ། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤི་
151



-
ཡེ་ཨཱཿཧཱུཾ། རྒྱལ་བའི་སྐུ་གསུང་ཐུགས་ལ་ཉོན་མོངས་མི་མངའ་་་་
ཡང་། །སེམས་ཅན་ལུས་ངག་ཡིད་གསུམ་སྒྲིབ་པ་སྦྱང་སླད་དུ། །
རྒྱལ་བའི་སྐུ་གསུང་ཐུགས་ལ་ཁྲུས་ཆབ་འདི་གསོལ་བས། །སེམས་
ཅན་ལུས་ངག་ཡིད་གསུམ་སྒྲིབ་པ་དག་གྱུར་ཅིག ། ཨོཾ་སརྦ་
བསམ་པའི་རེ་བ་སྐོང་མཛད་བླ་མ་དང་། །དངོས་གྲུབ་འབྱུང་་་་
གནས་ཡི་དམ་དཀྱིལ་འཁོར་ལྷ། །བདེ་གཤེགས་སྲས་བཅས་་་་་
དཔའ་བོ་མཁའ་འགྲོའི་ཚོགས། །མཐུ་ལྡན་སྲུང་མའི་ཚོགས་ལ་སྐུ་
ཁྲུས་གསོལ། །ཨོཾ་སརྦ་༽ འདི་ནི་ཕྱིན་དྲུག་རང་བཞིན་ཆུ། །དྲི་མ་
རྣམ་དྲུག་སྦྱོང་མཛད་པ། །རྒྱ་ཆེན་ཡོན་ཏན་དྲུག་ལྡན་པའི། །ཁྲུས་
ལེགས་མཛད་ལ་སྐུ་ཁྲུས་གསོལ། །ཨོཾ་སརྦ་དེ་བཞིན་གཤེགས་་
དང་དེ་ཡི་སྲས་རྣམས་ལ། །རིན་ཆེན་བུམ་པ་མང་པོ་སྤོས་ཀྱི་ཆུ། །
ཡིད་འོང་ལེགས་པར་བཀང་བ་གླུ་དང་ནི། །རོལ་མོ་བཅས་པ་དུ་
མས་སྐུ་ཁྲུས་གསོལ། །ཨོཾ་སརྦ་༣ དེ་དག་སྐུ་ལ་མཚུངས་པ་མེད་་་
པའི་གོས། །གཙང་ལ་དྲི་རབ་བསྒོས་པས་སྐུ་ཕྱིའོ། །ཨོཾ་ཧཱུཾ་ཏཱཾ་ཧཱི
wཀ་ཡ་བི་ཤོ་དྷ་ན་ཡེ་སྭཱ་ཧཱ། །སྟོང་གསུམ་ཀུན་ཏུ་དྲི་ངད་ལྡང་བ་
ཡི༑ །དྲི་མཆོག་རྣམས་ཀྱིས་ཐུབ་དབང་རྣམས་ཀྱི་སྐུ། །གསེར་་་་
སྦྱངས་བཙོ་མ་བྱི་དོར་བྱས་པ་ལྟར། །འོད་ཆགས་འབར་བ་དེ་་་་
དག་བྱུག་པར་བགྱི། །སྣ་ཚོགས་དབང་པོའི་གཞུ་ལྟར་རབ་བཀྲ་་་
ཞིང༌། །གང་ལ་རེག་ན་བདེ་བའི་རྒྱུར་འགྱུར་བའི། །གོས་བཟང་
རིན་ཆེན་བདག་བློ་སྦྱང་ཕྱིར་འབུལ། །བཟོད་པ་དམ་པའི་གོས་་་
ཀྱིས་བརྒྱན་པར་ཤོག །རྒྱལ་བ་མཚན་དཔེའི་རང་བཞིན་རྒྱན་་་་
ལྡན་ཕྱིར། །རྒྱན་གཞན་དག་གིས་བརྒྱན་པར་མི་འཚལ་ཡང་། །
རིན་ཆེན་རྒྱན་མཆོག་ཕུལ་བས་འགྲོ་བ་ཀུན། །མཚན་དཔེའི་་་་
152



བརྒྱན་པའི་སྐུ་ལུས་ཐོབ་པར་ཤོག །བདག་དང་འགྲོ་ལ་ཐུགས་་
བརྩེའི་ཕྱིར། །ཉིད་ཀྱི་རྫུ་འཕྲུལ་མཐུ་ཡིས་ནི། །ཇི་སྲིད་མཆོད་པ་
བདག་བགྱིད་ན། །དེ་སྲིད་བཅོམ་ལྡན་བཞུགས་སུ་གསོལ། །
བསགས་སྦྱང་གི་གནད་བསྡུས་པ་ཡན་ལག་བདུན་པ་མཎྜལ་དང་བཅས་འབུལ་བ་ལ།
ཐོག་མར་ཕྱག་འཚལ་བ་ནི། རྒྱས་པར་འདོད་ན། བཤད་ཟིན་པ་ལྟར་རོ། །བསྡུ་ན། །
སངས་རྒྱས་ཐམས་ཅད་འདུས་པའི་སྐུ། །རྡོ་རྗེ་འཛིན་པའི་ངོ་བོ་
ཉིད། །དཀོན་མཆོག་གསུམ་གྱི་རྩ་བ་སྟེ། །བླ་མ་རྣམས་ལ་ཕྱག་་་
འཚལ་ལོ། །མགོན་པོ་ཐུགས་རྗེ་ཆེ་ལྡན་པ། །ཐམས་ཅད་མཁྱེན་པ་
སྟོན་པ་པོ། །བསོད་ནམས་ཡོན་ཏན་རྒྱ་མཚོའི་ཞིང༌། །དེ་བཞིན་་་
གཤེགས་ལ་ཕྱག་འཚལ་ལོ། །དག་པས་འདོད་ཆགས་བྲལ་བར་་་་
གྱུར། །དགེ་བས་ངན་སོང་ལས་གྲོལ་ཞིང་། །གཅིག་ཏུ་དོན་དམ་་
མཆོག་གྱུར་པ། །ཞི་གྱུར་ཆོས་ལ་ཕྱག་འཚལ་ལོ། །གྲོལ་ནས་གྲོལ་་
བའི་ལམ་ཡང་སྟོན། །བསླབ་པ་དག་ལ་རབ་ཏུ་གནས། །ཞིང་གི་་
དམ་པ་ཡོན་ཏན་ལྡན། །དགེ་འདུན་ལ་ཡང་ཕྱག་འཚལ་ལོ། །རྒྱུ་་་
ཆེན་སྤྱོད་པའི་བརྒྱུད་ལ་ཕྱག་འཚལ་ལོ། །ཟབ་མོ་ལྟ་བའི་བརྒྱུད་་་
ལ་ཕྱག་འཚལ་ལོ། ཉམས་ལེན་བྱིན་རླབས་བརྒྱུད་ལ་ཕྱག་འཚལ་
ལོ༑ །བརྒྱུད་ལྡན་བླ་མ་རྣམས་ལ་ཕྱག་འཚལ་ལོ། །རབ་འབྱམས་
གསུང་རབ་ཀུན་ལ་ལྟ་བའི་མིག །སྐལ་བཟང་ཐར་པར་བགྲོད་་་་
པའི་འཇུག་ངོགས་མཆོག །བརྩེ་བས་བསྐྱོད་པའི་ཐབས་མཁས་་་
མཛད་པ་ཡིས། གསལ་མཛད་བཤེས་གཉེན་རྣམས་ལ་ཕྱག་འཚལ་
ལོ༑ །སྟོན་པ་བླ་མེད་སངས་རྒྱས་རིན་པོ་ཆེ། །སྐྱོབ་པ་བླ་མེད་་་་
དམ་ཆོས་རིན་པོ་ཆེ། །འདྲེན་པ་བླ་མེད་དགེ་འདུན་རིན་པོ་ཆེ། །
སྐྱབས་གནས་དཀོན་མཆོག་གསུམ་ལ་ཕྱག་འཚལ་ལོ། །ཇི་སྙེད་སུ་
153



་
དག་ཕྱོགས་བཅུའི་འཇིག་རྟེན་ན། །དུས་གསུམ་གཤེགས་པ་མི་ཡི་
སེང་གེ་ཀུན། །བདག་གིས་མ་ལུས་དེ་དག་ཐམས་ཅད་ལ། །ལུས་
དང་ངག་ཡིད་དང་བས་ཕྱག་བགྱིའོ། །བཟང་པོ་སྤྱོད་པའི་སྨོན་་་
ལམ་སྟོབས་དག་གིས། །རྒྱལ་བ་ཐམས་ཅད་ཡིད་ཀྱི་མངོན་སུམ་དུ། །
ཞིང་གི་རྡུལ་སྙེད་ལུས་རབ་བཏུད་པ་ཡིས། །རྒྱལ་བ་ཀུན་ལ་རབ་
ཏུ་ཕྱག་འཚལ་ལོ། །རྡུལ་གཅིག་སྟེང་ན་རྡུལ་སྙེད་སངས་རྒྱས་་་་་
རྣམས། །སངས་རྒྱས་སྲས་ཀྱི་དབུས་ན་བཞུགས་བ་དག །དེ་་་་
ལྟར་ཆོས་ཀྱི་དབྱིངས་རྣམས་མ་ལུས་པ། །ཐམས་ཅད་རྒྱལ་བ་དག་
གིས་གང་བར་མོས། །དེ་དག་བསྔགས་པ་མི་ཟད་རྒྱ་མཚོ་རྣམས། །
དབྱངས་ཀྱི་ཡན་ལག་རྒྱ་མཚོའི་སྒྲ་ཀུན་གྱིས། །རྒྱལ་བ་ཀུན་གྱི་་་་་
ཡོན་ཏན་རབ་བརྗོད་ཅིང་། །བདེ་བར་གཤེགས་པ་ཐམས་ཅད་་་་
བདག་གིས་བསྟོད། །མཆོད་པ་འབུལ་བ་ནི། ཡན་ལག་བརྒྱད་ལྡན་ལྷ་
ཡི་གངྒཱ་སོགས། །ཕྱོགས་དུས་ཀུན་ན་མཆོད་ཡོན་ཅི་མཆིས་པ། །
ཕྱོགས་བཅུའི་རྒྱལ་བ་སྲས་བཅས་མཉེས་ཕྱིར་འབུལ། །བཞེས་་་་
ནས་བདག་ལ་དངོས་གྲུབ་སྩལ་དུ་གསོལ། །ཤིན་ཏུ་རྣམ་དག་དྲི་་
མེད་ཡིད་འོང་པའི། །ཕྱོགས་དུས་ཀུན་ན་ཞབས་བསིལ་ཅི་མཆིས་
པ༑ །༣ གསོལ། །འདབ་སྟོང་རབ་རྒྱས་པདྨ་དཀར་པོ་སོགས། །
ཕྱོགས་དུས་ཀུན་ནས་མེ་ཏོག་༣ གསོལ། །མ་ལ་ཡ་ཡི་ཙནྡན་དྲི་ལ་
སོགས། །ཕྱོགས་དུས་ཀུན་ན་བདུག་སྤོསགསོལ། །མུན་པ་ཀུན་
སེལ་རྩི་བཅུད་སྒྲོན་མེ་སོགས། །ཕྱོགས་དུས་ཀུན་ན་སྣང་གསལ་་་
༣ གསོལ། །ཙནྡན་གུར་ཀུམ་དྲི་བསྒོས་སྤོས་ཆུ་སོགས། །ཕྱོགས་་་་
དུས་ཀུན་ན་དྲི་ཆབ་༣ གསོལ། །དཀར་གསུམ་མངར་གསུམ་་་་་
བདུད་རྩིའི་ཟས་ལ་སོགས། །ཕྱོགས་དུས་ཀུན་ན་ཞལ་ཟས་་་་
154



༣ གསོལ། །ཡན་ལག་དྲུག་ལྡན་ལྷ་ཡི་སིལ་སྙན་སོགས། །ཕྱོགས་་་་
དུས་ཀུན་ན་རོལ་མོ་༢ གསོལ། །གཟུགས་བརྙན་ཀུན་གསལ་རིན་
ཆེན་བི་རཱུར་སོགས། །ཕྱོགས་དུས་ཀུན་ན་གཟུགས་མཆོག་༣ གསོལ། །
དཔག་བསམ་ལས་བྱུང་བརྗོད་བྲལ་དབྱངས་ལ་སོགས། །ཕྱོགས་་
དུས་ཀུན་ན་སྒྲ་སྙན་༣ གསོལ། །ཡིད་འོང་ཙནྡན་དཀར་པོའི་དྲི་ལ་
སོགས། །ཕྱོགས་དུས་ཀུན་ན་དྲི་མཆོག་༣ གསོལ། །སྟོང་གསུམ་་་་
སྙིང་པོ་ཚངས་གནས་བདུད་རྩི་སོགས། །ཕྱོགས་དུས་ཀུན་ན་རོ་་་
མཆོག་༢ གསོལ། །སྲབ་འཇམ་པཉྩ་ལི་ཀའི་གོས་ལ་སོགས། །
ཕྱོགས་དུས་ཀུན་ན་རེག་མཆོག་༣ གསོལ། །ལྷ་རྫས་ལས་བྱུང་ལྟེ་བ་
ཤིན་ཏུ་ཟླུམ། །རྩིབས་སྟོང་ལྡན་ཞིང་མུ་ཁྱུད་རབ་མཉམ་བཟང་། །
སྡང་བའི་དགྲ་ལས་རྣམ་པར་རྒྱལ་གྱུར་པའི། །འཁོར་ལོ་རིན་ཆེན་
ནམ་མཁའ་བཀང་སྟེ་འབུལ། །རིན་ཆེན་ངོ་བོ་ལྷ་རྫས་བི་རཱུརྱ། །
ཀུན་ཏུ་དཔག་ཚད་ཙམ་དུ་སྣང་བྱེད་ཅིང༌། །དྲི་མེད་ཉིན་མོ་ཇི་་་
བཞིན་མཚན་དེ་བཞིན། །ནོར་བུ་རིན་ཆེན་འབུལ། །གཟུགས་་
མཛེས་ལྟ་ན་སྡུག་ཅིང་ཚུལ་བཟང་མ། །པགས་པའི་མདོག་ལེགས་
འཇམ་ཞིང་དྲི་མཆོག་ལྡན། །ཡིད་འོང་འདོད་རྒུའི་རེག་བྱ་དང་་་
ལྡན་པའི། །བཙུན་མོ་༣ འབུལ། །གང་ཡང་རྒྱལ་བ་མུ་ཏིག་་་་་
མདངས་ལྡན་པའི། །གསེར་སོགས་མང་པོ་ཐུབ་ལ་ཕུལ་བ་ལྟར། །
བཟོད་ལྡན་མཚུངས་པའི་ཁྱིམ་བདག་ནོར་ལྡན་པའི། །བློན་པོ་་་
༢ འབུལ། །ཡན་ལག་ཐམས་ཅད་ལེགས་སྐྱེས་ས་ལ་ནི། །རབ་་་་་
གནས་གངས་ཆེན་རི་འདྲ་གླང་པོ་ཆེ། །རྒྱལ་པོ་ལ་འོས་མཁའ་ལ་
རབ་འགྲོ་བའི། །གླང་བོ་༽འབུལ། །ཐོ་རངས་དུས་སུ་ཕྱོགས་་་་་
རྣམས་མ་ལུས་པའི། །ས་རྣམས་བསྐོར་ཏེ་སླར་ཡང་ལྡོག་གྱུར་པ། །
155
，



རྨ་བྱའི་མགྲིན་པའི་སྤུ་ལྟར་ཡིད་འོང་བའི། །རྟ་མཆོག་xའབུལ། །
འགྲོ་དང་ལྡོག་དང་ཀུན་ནས་འོང་གྱུར་པའི། །བདུད་དཔུང་མ་་་
ལུས་འཇིགས་པར་བྱེད་པ་སྟེ། །དཔལ་ལྡན་འབྱོར་པའི་དཔུང་་་་
དང་བཅས་པ་ཡི། །དམག་དཔོན་༣འབུལ། ལྷ་ཡི་དབང་བོ་ལྷ་་་
མིན་གཡུལ་རྒྱལ་ཚེ། །བཀྲ་ཤིས་ལྷ་མོ་བརྒྱད་ཀྱིས་མཆོད་པ་ལྟར། །
རྒྱལ་བ་རྣམས་དང་བླ་མ་ལྷ་ཚོགས་ལ། །བཀྲ་ཤིས་རྟགས་བརྒྱད་་
དག་གིས་མཆོད་པར་བགྱི། །ཞེས་ཆུ་གཉིས་ཉེར་སྤྱོད་རོལ་མོ་འདོད་ཡོན་རྒྱལ་
སྲིད་སྣ་བདུན་རྣམས་མཆོད་ཕྲེང་གི་ཚིགས་བཅད་ཉིན་རེ་བཞིན་འདོན་རེས་སུ་བྱས་
ཏེ་རྒྱས་བསྡུས་སྐབས་དང་སྦྱར། ཡང་ན་མཆོད་པ་འབུལ་ཚུལ་ཆོས་སྤྱོད་རབ་གསལ་་་
ལྟར་བྱའོ། །མཐར། མེ་ཏོག་དམ་པ་ཕྲེང་བ་དམ་པ་དང་། །སིལ་སྙན་
རྣམས་དང་བྱུག་པ་གདུགས་མཆོག་དང་། །མར་མེ་མཆོག་དང་་་་
བདུག་སྤོས་དམ་པ་ཡིས། །རྒྱལ་བ་དེ་དག་ལ་ནི་མཆོད་པར་བགྱི། །
ན་བཟའ་དམ་པ་རྣམས་དང་དྲི་མཆོག་དང༌། །ཕྱེ་མ་ཕུར་མ་རི་
རབ་མཉམ་པ་དང༌། །བཀོད་པ་ཁྱད་པར་འཕགས་པའི་མཆོག་་་་
ཀུན་གྱིས། །རྒྱལ་བ་དེ་དག་ལ་ནི་མཆོད་པར་བགྱི། །མཆོད་པ་་་་
གང་དག་བླ་མེད་རྒྱ་ཆེ་བ། །དེ་དག་རྒྱལ་བ་ཐམས་ཅད་ལ་ཡང་་་
མོས། །བཟང་པོ་སྤྱོད་ལ་དད་པའི་སྟོབས་དག་གིས། །རྒྱལ་བ་ཀུན་
ལ་ཕྱག་འཚལ་མཆོད་པར་བགྱི། །བཤག་པ་བྱ་བ་ནི། ལྟུང་བཤགས་དང་སྤྱི་
བཤགས་ཀྱི་མཐར། གཙོ་བོ་རྒྱལ་བ་འགྲོ་བའི་མགོན། །འགྲོ་བ་སྐྱོབ་་་
པའི་དོན་བརྩོན་པ། །སྟོབས་ཆེན་འཇིགས་པ་ཀུན་སེལ་བ། །དེ་་་
རིང་ཉིད་ནས་སྐྱབས་སུ་མཆི། །དེ་ཡི་ཐུགས་སུ་ཆུད་པའི་ཆོས། །
འཁོར་བའི་འཇིགས་པ་སེལ་བ་དང་། །བྱང་ཆུབ་སེམས་དཔའི་་་
ཚོགས་ལ་ཡང་། །དེ་བཞིན་ཡང་དག་སྐྱབས་སུ་མཆི། །བདག་ནི་་
156
，
，



འཇིགས་པས་རྣམ་སྐྲག་ནས། །ཀུན་ཏུ་བཟང་ལ་བདག་ཉིད་་་་་
འབུལ། །འཇམ་དཔལ་དབྱངས་ལའང་བདག་ཉིད་ཀྱིས། །བདག་
གི་ལུས་འདི་དབུལ་བར་བགྱི། །ཐུགས་རྗེའི་སྤྱོད་པ་མ་འཁྲུལ་བའི། །
སྤྱན་རས་གཟིགས་མགོན་དེ་ལ་ཡང༌། །ཉམ་ཐག་ང་རོས་འོ་དོད་
འབོད། །སྡིག་ཅན་བདག་ལ་བསྐྱབ་ཏུ་གསོལ། །འཕགས་པ་ནམ་
མཁའི་སྙིང་པོ་དང༌། །ས་ཡི་སྙིང་པོ་དག་དང་ནི། །ཐུགས་རྗེ་ཆེ་་
མགོན་ཐམས་ཅད་ལ། །སྐྱབས་འཚོལ་སྙིང་ནས་འོ་དོད་འབོད། །
གང་ཞིག་མཐོང་ན་གཤིན་རྗེ་ཡི། །ཕོ་ཉ་ལ་སོགས་སྡང་བ་རྣམས། །
སྐྲག་ནས་ཕྱོགས་བཞིར་འབྱེར་བྱེད་པའི། །རྡོ་རྗེ་ཅན་ལ་སྐྱབས་སུ་
མཆི། །སྔོན་ཆད་ཁྱོད་ཀྱི་བཀའ་ལས་འདས། །ད་ནི་འཇིགས་པ་ཆེ་
མཐོང་ནས། །ཁྱོད་ལ་སྐྱབས་སུ་མཆི་ལགས་ཀྱིས། །འཇིགས་པ་་་་
མྱུར་དུ་བསལ་དུ་གསོལ། །འདོད་ཆགས་ཞེ་སྡང་གཏི་མུག་དབང་
གིས་ནི། །ལུས་དང་ངག་དང་དེ་བཞིན་ཡིད་ཀྱིས་ཀྱང༌། །སྡིག་པ་
བདག་གིས་བགྱིས་པ་ཅི་མཆིས་པ། །དེ་དག་ཐམས་ཅད་བདག་་་
གིས་སོ་སོར་བཤགས། ། རྗེས་སུ་ཡི་རང་བ་ནི། ཕྱོགས་བཅུའི་རྒྱལ་བ་
ཀུན་དང་སངས་རྒྱས་སྲས། །རང་རྒྱལ་རྣམས་དང་སློབ་དང་མི་་་
སློབ་དང་། །འགྲོ་བ་ཀུན་གྱི་བསོད་ནམས་གང་ལ་ཡང་། །དེ་དག་
ཀུན་གྱི་རྗེས་སུ་བདག་ཡི་རང་། །ཆོས་འཁོར་བསྐོར་བར་བསྐུལ་བ་ནི།
གང་རྣམས་ཕྱོགས་བཅུའི་འཇིག་རྟེན་སྒྲོན་མ་རྣམས། །བྱང་ཆུབ་
རིམ་པར་སངས་རྒྱས་མ་ཆགས་བརྙེས། །མགོན་པོ་དེ་དག་བདག་
གིས་ཐམས་ཅད་ལ། །ཆོས་འཁོར་བླ་ན་མེད་པ་བསྐོར་བར་བསྐུལ།།
མྱ་ངན་ལས་མི་འདའ་བར་གསོལ་བ་འདེབས་པ་ནི། མྱ་ངན་འདའ་སྟོན་གང་
བཞེད་དེ་དག་ལ། །འགྲོ་བ་ཀུན་ལ་ཕན་ཞིང་བདེ་བའི་ཕྱིར། །
157
，
，
-
-



བསྐལ་པ་ཞིང་གི་རྡུལ་སྙེད་བཞུགས་པར་ཡང་། །བདག་གིས་ཐལ་
མོ་རབ་སྦྱར་གསོལ་བར་བགྱི། །བསྔོ་བ་ནི། ཕྱག་འཚལ་བ་དང་་་་
མཆོད་ཅིང་བཤགས་པ་དང་། །རྗེས་སུ་ཡི་རང་བསྐུལ་ཞིང་གསོལ་
བ་ཡི། །དགེ་བ་ཅུང་ཟད་བདག་གིས་ཅི་བསགས་པ། །ཐམས་ཅད་
བདག་གིས་བྱང་ཆུབ་ཕྱིར་བསྔོའོ། །མཎྜལ་འབུལ་བ་ནི། ཨོཾ་ན་མོ་བྷ་་
ག་ཝ་ཏེ་པུལླེ་ཀེ་ཏུ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྟ་ཏེ་སམྱཀཾ་བུདྡྷཱ་
ཡ༑ ཏདྱ་ཐཱ། ཨོཾ་པུངྒེ་པུངྒེ་སྭཱ་ཧཱ། པུཧྥེ་སུ་པུ་སུ་པུངྒེ་ཨུདྡྷ་ཝེ།
པུངྒེ་ཨ་ཀ་ར་ཎི་སྭཱ་ཧཱ། ཞེས་ལན་གསུམ་བཟླས་ཏེ་འབྲུ་ལ་ཕུ་འདེབས་དགོས། །
ཚོམ་བུ་སོ་བདུན་མ། ཨོཾ་བཛྲ་བྷུ་མི་ཨཱཿཧཱུྃ། དབང་ཆེན་གསེར་གྱི་ས་་་་
གཞི། ཨོཾ་བཛྲ་རེདྷེ་ཨཱཿཧཱུཾ། ཕྱི་ལྕགས་རི་ཁོར་ཡུག་གིས་བསྐོར་བའི་
དབུས་སུ། རིའི་རྒྱལ་པོ་རི་རབ། ཤར་ལུས་འཕགས་པོ། ལྷོ་ཛམྦུ་
གླིང་། ནུབ་བ་གླང་སྤྱོད། བྱང་སྒྲ་མི་སྙན། ལུས་དང་ལུས་་་་་
འཕགས། རྔ་ཡབ་དང་རྔ་ཡབ་གཞན། གཡོ་ལྡན་དང་ལམ་མཆོག་
འགྲོ། སྒྲ་མི་སྙན་དང་སྒྲ་མི་སྙན་གྱི་ཟླ། རིན་པོ་ཆེའི་རི་བོ།
དཔག་བསམ་གྱི་ཤིང་། འདོད་འཇོའི་བ། མ་རྨོས་པའི་ལོ་ཏོག་
འཁོར་ལོ་རིན་པོ་ཆེ། ནོར་བུ་རིན་པོ་ཆེ། བཙུན་མོ་རིན་པོ་ཆེ།
བློན་པོ་རིན་པོ་ཆེ། གླང་པོ་རིན་པོ་ཆེ། རྟ་མཆོག་རིན་པོ་ཆེ།
དམག་དཔོན་རིན་པོ་ཆེ། གཏེར་ཆེན་པོའི་བུམ་པ། སྒེག་མོ་མ། །
ཕྲེང་བ་མ། གླུ་མ། གར་མ། མེ་ཏོག་མ། བདུག་སྤོས་མ། སྣང་་་་
གསལ་མ། དྲི་ཆབ་མ། ཉི་མ། ཟླ་བ། རིན་པོ་ཆེའི་གདུགས།
ཕྱོགས་ལས་རྣམ་པར་རྒྱལ་བའི་རྒྱལ་མཚན། དབུས་སུ་ལྷ་དང་་་་
མིའི་དཔལ་འབྱོར་ཕུན་སུམ་ཚོགས་པ་མ་ཚང་བ་མེད་པ་འདི་་་་་
དག་དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་་
158



མ་དམ་པ་རྣམས་དང་ཡི་དམ་སངས་རྒྱས་བྱང་སེམས་ཉན་རང་་
དཔའ་བོ་མཁའ་འགྲོ་ཆོས་སྐྱོང་སྲུང་མའི་ལྷ་ཚོགས་འཁོར་དང་་་
བཅས་པ་རྣམས་ལ་དབུལ་བར་བགྱིའོ་ཐུགས་རྗེས་འགྲོ་བའི་དོན་
དུ་བཞེས་སུ་གསོལ། བཞེས་ནས་བདག་སོགས་སེམས་ཅན་ཐམས་
ཅད་ལ་ཐུགས་བརྩེ་བ་ཆེན་པོའི་སྒོ་ནས་བྱིན་གྱིས་བརླབ་ཏུ་གསོལ།
ཚོམ་བུ་བདུན་མ། ས་གཞི་སྤོས་ཀྱིས་བྱུགས་ཤིང་མེ་ཏོག་བཀྲམ། །རི་་
རབ་གླིང་བཞི་ཉི་ཟླས་བརྒྱན་པ་འདི། །སངས་རྒྱས་ཞིང་དུ་་་་་
དམིགས་ཏེ་ཕུལ་བ་ཡིས། །འགྲོ་ཀུན་རྣམ་དག་ཞིང་ལ་སྤྱོད་པར་
ཤོག །སྐྱེ་ཞིང་སྐྱེ་བ་དག་ནི་ཐམས་ཅད་དུ། །རིགས་བཟང་བློ་་་
གསལ་ང་རྒྱལ་མེད་པ་དང་། །སྙིང་རྗེ་ཆེ་ཞིང་བླ་མ་ལ་གུས་པས། །
དཔལ་ལྡན་བླ་མའི་དམ་ཚིག་ལ་གནས་ཤོག །དཔལ་ལྡན་བླ་་་་
མའི་རྣམ་པར་ཐར་བ་ལ། །སྐད་ཅིག་ཙམ་ཡང་ལོག་ལྟ་མི་སྐྱེ་ཞིང་། །
ཅི་མཛད་ལེགས་པར་མཐོང་བའི་མོས་གུས་ཀྱིས། །བླ་མའི་བྱིན་་་
རླབས་སེམས་ལ་འཇུག་པར་ཤོག །བླ་མ་རིན་པོ་ཆེ་བདག་གི་བློ་་
ཆོས་སུ་འགྲོ་བར་བྱིན་གྱིས་རློབས། ཆོས་ལམ་དུ་འགྲོ་བར་བྱིན་་་
གྱིས་རློབས། ཆོས་ལ་བར་ཆད་མེད་པར་བྱིན་གྱིས་རློབས། ཕྱིན་་
ཅི་ལོག་གི་བློ་སྣ་མཐའ་དག་འགག་པར་བྱིན་གྱིས་རློབས། ཕྱིན་ཅི་
མ་ལོག་པའི་བློ་སྣ་མཐའ་དག་བདེ་བླག་ཏུ་རང་རྒྱུད་ལ་སྐྱེ་བར་་་
བྱིན་གྱིས་རློབས། བྱམས་སྙིང་རྗེ་བྱང་ཆུབ་ཀྱི་སེམས་ཁྱད་པར་་་་་
ཅན་བདག་གི་རྒྱུད་ལ་སྐྱེ་བར་བྱིན་གྱིས་རློབས། བདག་མེད་་་་་
རྟོགས་པའི་ཤེས་རབ་ཁྱད་པར་ཅན་བདག་གི་རྒྱུད་ལ་སྐྱེ་བར་་་་་
བྱིན་གྱིས་རློབས། ལམ་རིམ་པ་གཉིས་ཀྱི་རྟོགས་པ་ཁྱད་པར་ཅན་
རང་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། ཨི་དཾ་གུ་རུ་རཏྣ་
159



མཎྜལ་ཀཾ་ནིརྱ་ཏ་ཡ་མི། ཁོམ་ལོང་ཡོད་ན། སངས་རྒྱས་ཆོས་དང་་་་
ཚོགས་ཀྱི་མཆོག་རྣམས་ལ། །བྱང་༣ ཤོག །ས་གཞི་སྤོས་ཀྱིས་་་་
༡ ཤོག །ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ། །འཇམ་་་་་
དཔལ་རྡོ་རྗེ་འཇིགས་བྱེད་ཁྲོ་བོའི་རྒྱལ། །ཆོས་ཀྱི་རྒྱལ་པོ་ཕྱི་ནང་
གསང་གསུམ་གྱིས། །བསྟན་འགྲོའི་དོན་ཆེན་འགྲུབ་པར་བྱིན་་་་
གྱིས་རློབས། ། ཨི་དཾ་རྣམི། ལན་ཅི་འགྲུབ་བརྗོད་པའི་མཐར། ཚོམ་བུ་ཉེར་་
གསུམ་མ། ཨོཾ་བཛྲ་བྷུ་མི་ཨཱཿཧཱུྃ། དབང་ཆེན་གསེར་གྱི་ས་གཞི། ཨོ་་
བཛྲ་རེནྡྷེ་ཨཱཿཧཱུཾ། ཕྱི་ལྕགས་རི་མུ་ཁྱུད། དབུས་སུ་རི་རབ། ཤར་་་
ལུས་འཕགས། ལྷོ་འཛམ་བུ་གླིང་། ནུབ་བ་གླང་སྤྱོད། བྱ་སྒྲ་མི་་་
སྙན། ལུས་དང་ལུས་འཕགས། རྔ་ཡབ་དང་རྔ་ཡབ་གཞན། གཡོ་
ལྡན་དང་ལམ་མཆོག་འགྲོ། སྒྲ་མི་སྙན་དང་སྒྲ་མི་སྙན་གྱི་ཟླ། ཤར་
དུ་གླང་པོ་རིན་པོ་ཆེ། ལྷོར་ཁྱིམ་བདག་རིན་པོ་ཆེ། ནུབ་ཏུ་རྟ་་་་
རིན་པོ་ཆེ། བྱང་དུ་བཙུན་མོ་རིན་པོ་ཆེ། ཤར་ལྷོར་དམག་དཔོན་
རིན་པོ་ཆེ། ལྷོ་ནུབ་ཏུ་འཁོར་ལོ་རིན་པོ་ཆེ། ནུབ་བྱང་དུ་ནོར་བུ་
རིན་པོ་ཆེ། བྱང་ཤར་དུ་གཏེར་ཆེན་པོ། ནང་གི་ཤར་དུ་ཉི་མ།
ནུབ་ཏུ་ཟླ་བ། བདག་གཞན་ལུས་ངག་ཡིད་གསུམ་ལོངས་སྤྱོད་་་་
དུས་གསུམ་དགེ་ཚོགས་བཅས། །རིན་ཆེན་མཎྜལ་བཟང་པོ་ཀུན་
བཟང་མཆོད་པའི་ཚོགས་བཅས་པ། །བློ་ཡིས་བླངས་ནས་བླ་མ་ཡི་
དམ་དཀོན་མཆོག་གསུམ་ལ་འབུལ། །ཐུགས་རྗེའི་དབངགིས་་་་་
བཞེས་ནས་བདག་ལ་བྱིན་གྱིས་བརླབ་ཏུ་གསོལ། ། དོན་ཆེན་པོ་་་་
གསུམ་གྱི་གསོལ་འདེབས། བཤེས་གཉེན་ལ་མ་གུས་པ་ནས་བཟུང་སྟེ་་་
བདག་གཉིས་སུ་མཚན་མར་འཛིན་པའི་བར་གྱི་ཕྱིན་ཅི་ལོག་གི་་
བློ་སྣ་མཐའ་དག་འགག་པར་བྱིན་གྱིས་བརླབ་ཏུ་གསོལ། བཤེས་
160



གཉེན་ལ་གུས་པ་སོགས་ཕྱིན་ཅི་མ་ལོག་པའི་བློ་སྣ་མཐའ་དག་་་་
བདེ་བླག་ཏུ་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། རྐྱེན་ཕྱི་་
ནང་གི་བར་གཅོད་ཐམས་ཅད་ཉེ་བར་ཞི་བར་བྱིན་གྱིས་བརླབ་་
ཏུ་གསོལ། སྐྱེ་བ་ཀུན་ཏུ་ཡང་དག་བླ་མ་དང་། །འབྲལ་མེད་༣ ཤོག།
ཨི་དཾ་༣མི། གསོལ་བ་འདེབས་པ་མན་ངག་བཞིན་རྒྱུད་དང་འདྲེས་ངེས་སུ་བྱ་བ་ནི།
དཔལ་ལྡན་རྩ་བའི་བླ་མ་རིན་པོ་ཆེ། །བདག་གི་སྤྱི་བོར་པད་ཟླའི་
གདན་བཞུགས་ལ། །བཀའ་དྲིན་ཆེན་པོའི་སྒོ་ནས་རྗེས་བཟུང་སྟེ།།
སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ། །རྒྱས་པར་སྤྲོ་ན་བཤད་
ཟིན་ལྟར་དང་། བསྡུས་པར་མོས་ན། ཕུན་ཚོགས་དགེ་ལེགས་བྱེ་བས་་་་་
བསྐྲུན་པའི་སྐུ། །མཐའ་ཡས་འགྲོ་བའི་རེ་བ་སྐོང་བའི་གསུང་། །
མ་ལུས་ཤེས་བྱ་ཇི་བཞིན་གཟིགས་པའི་ཐུགས། །ཤཱཀྱའི་གཙོ་བོ་དེ་
ལ་གསོལ་བ་འདེབས། །བྱམས་པ་ཐོགས་མེད་དབྱིག་གཉེན་རྣམ་
གྲོལ་སྡེ། །མཆོག་སྡེ་དུལ་བའི་སྡེ་དང་གྲགས་པའི་དཔལ། །སེང་་་
བཟང་ཀུ་ས་ལི་གཉིས་གསེར་གླིང་པ། །རྒྱ་ཆེན་སྤྱོད་པའི་བརྒྱུད་་་
ལ་གསོལ་བ་འདེབས། །འཇམ་དབྱངས་ཡོད་མེད་ཕྱོགས་འཇིག་
ཀླུ་སྒྲུབ་དང་། །ཟླ་བ་གྲགས་པ་རིག་པའི་ཁུ་བྱུག་ཆེ། །སངས་རྒྱས་
དགོངས་སྐྱོང་འཕགས་པ་ཡབ་སྲས་སོགས། །ཟབ་མོ་ལྟ་བའི་་་་་
བརྒྱུད་ལ་གསོལ་བ་འདེབས། །ཐུགས་རྗེ་ཆེན་པོ་བདེ་གཤེགས་རྡོ་
རྗེ་འཆང་། །མཆོག་ཟུང་ཏི་ལོ་པ་དང་ནཱ་རོ་པ། །དཔལ་མཆོག་་་
ཌོམ་བྷི་བ་དང་ཨ་ཏི་ཤ །ཉམས་ལེན་བྱིན་རླབས་བརྒྱུད་ལ་གསོལ་
བ་འདེབས། །བཤད་སྒྲུབ་གདམས་པའི་མཆོག་མངའ་ཨ་ཏི་ཤ །
བཀའ་གདམས་བསྟན་པའི་མེས་པོ་འབྲོམ་སྟོན་རྗེ། །རྣལ་འབྱོར་
རྣམ་བཞི་སྐུ་མཆེད་གསུམ་ལ་སོགས། །བཀའ་གདམས་བླ་མ་་་་
161



རྣམས་ལ་གསོལ་བ་འདེབས། །རྒྱལ་བ་ཀུན་དངོས་རྗེ་བཙུན་ཙོང་
ཁ་པ། །རྒྱལ་ཚབ་དམ་པ་མཁས་གྲུབ་དགེ་ལེགས་དཔལ། །འཇམ་
དཔལ་རྒྱ་མཚོ་ཤེས་རབ་སེངྒེ་སོགས། །བརྒྱུད་པའི་བླ་མ་རྣམས་ལ་
གསོལ་བ་འདེབས། །སྐྱབས་གསུམ་ཀུན་འདུས་བླ་མ་༣ འདེབས། །
སྟོན་པ་བླ་མེད་༢ གསོལ་བ་འདེབས། །ལོང་ཡོད་ན། བྱིན་རླབས་སྤུངས་ཞུ།
ཡོན་ཏན་ཀུན་གྱི་གཞིར་གྱུར་དྲིན་ཅན་རྗེ། །ཚུལ་བཞིན་བསྟེན་
པ་ལམ་གྱི་རྩ་བ་རུ། །ལེགས་པར་མཐོང་ནས་འབད་པ་དུ་མ་ཡིས།།
གུས་པ་ཆེན་པོས་བསྟེན་པར་བྱིན་གྱིས་རློབས། །གུས་པ་ཆེན་པོས་
བསྟེན་པར་བྱིན་གྱིས་རློབས། །ལན་གཅིག་> མྱུར་ཐོབ་ཤོག དེ་་
ཙམ་གྱི་ལོང་མེད་ན་དོན་ཆེན་པོ་གསུམ་གྱི་གསོལ་འདེབས་ལན་གསུམ་ཤུགས་དྲག་ཏུ་
བྱའོ། །དེ་ནས་ཐུན་བསྡུ་ཚུལ། བླ་མ་ཐུབ་དབང་ཐུགས་ཀའི་ཧཱུཾ་ཡིག་ལས།།
འོད་འཕྲོས་ཚོགས་ཞིང་ལ་ཕོག་སྤྱོད་བརྒྱུད་ཀྱི། །བླ་རྣམས་རིམ་
གྱིས་རྗེ་བཙུན་བྱམས་པར་དང་། །ཟབ་མོ་ལྟ་བརྒྱུད་འཇམ་དཔལ་
དབྱངས་ལ་ཐིམ། །བྱིན་རླབས་བརྒྱུད་རྣམས་རྡོ་རྗེ་འཆང་དབང་
དང་། །ཆོས་འབྲེལ་དངོས་རྣམས་རྩ་བའི་བླ་མར་ཐིམ། །སེང་ཁྲི་་
ནས་ཡར་རིམ་གྱིས་གཙོ་བོར་དང་། །བྱམས་འཇམ་གཉིས་གཙོའི་
ཕྲག་པ་གཡས་གཡོན་ཐིམ། །རྡོ་རྗེ་འཆང་དབང་སྙིང་གའི་དེ་ལ་་
དང་། །རྩ་བའི་བླ་མ་གཙོ་བོའི་ཐུགས་ཀར་ཐིམ། །གཙོ་བོ་རང་གི་
སྤྱི་བོར་སེང་ཁྲི་དང་། །པད་ཟླ་ཉི་དཀྱིལ་གདན་ལ་དགྱེས་པས་་་་
བཞུགས། །ཡན་ལག་བདུན་པ་མཎྜལ་དང་བཅས་པ་མདོར་བསྡུས་སུ་འབུལ་བ་ནི། །
ཕུན་ཚོགས་དགེ་ལེགས་༣ ཤཱཀྱའི་གཙོ་བོའི་ཞབས་ལ་ཕྱག་འཚལ་
ལོ༑ །མཆོད་ཡོན་ཞབས་བསིལ་མེ་ཏོག་བདུག་སྤོས་དང༌། །སྣང་
གསལ་དྲི་ཆབ་ཞལ་ཟས་རོལ་མོ་སོགས། །དངོས་བཤམས་ཡིད་་་་
162



སྤྲུལ་མཆོད་པ་མ་ལུས་འབུལ། །ཐོག་མེད་ནས་བསགས་སྡིག་ལྟུང་
ཐམས་ཅད་བཤགས། །སྐྱེ་འཕགས་དགེ་བ་རྣམས་ལ་རྗེས་ཡི་རང་།།
འཁོར་བ་མ་སྟོངས་བར་དུ་ལེགས་བཞུགས་ནས། །འགྲོ་ལ་ཆོས་ཀྱི་
འཁོར་ལོ་བསྐོར་བ་དང་། །བདག་གཞན་དགེ་རྣམས་བྱང་ཆུབ་་་
ཆེན་པོར་བསྔོ། །གླིང་བཞི་རི་རབ་ཉི་ཟླ་རིན་ཆེན་བདུན། །རིན་་
ཆེན་མཎྜལ་ཀུན་བཟང་མཆོད་པའི་ཚོགས། །བླ་མ་ཡི་དམ་དཀོན་
མཆོག་གསུམ་ལ་འབུལ། །ཐུགས་རྗེས་བཞེས་ནས་བྱིན་གྱིས་་་་་
བརླབ་ཏུ་གསོལ། །ཁོམ་ལོང་ཡོད་ན། ཕུར་ཚུགས་གསོལ་འདེབས། སྐུ་་་་་་
བཞིའི་བདག་ཉིད་བླ་མ་ལྷག་པའི་ལྷ། །ཐུབ་དབང་༽འདེབས། །
བླ་མ་ཀུན་འདུས་བླ་མ་ལྷག་པའི་ལྷ། །ཐུབ་༣ ཡི་དམ་ཀུན་འདུས་
བླ་མ་ལྷག་པའི་ལྷ། །ཐུབ་དབང་༽ སངས་རྒྱས་ཀུན་འདུས་བླ་མ་
ལྷག་པའི་ལྷ། །ཐུབ་༣ དམ་ཆོས་ཀུན་འདུས་བླ་མ་ལྷག་པའི་ལྷ། །
ཐུབ་༣ དགེ་འདུན་ཀུན་འདུས་བླ་མ་ལྷག་པའི་ལྷ། །ཐུབ་༢ མཁའ་
འགྲོ་ཀུན་འདུས་བླ་མ་ལྷག་པའི་ལྷ། །ཐུབ་༣ ཆོས་སྐྱོང་ཀུན་འདུས་
བླ་མ་ལྷག་པའི་ལྷ། །ཐུབ་༧ སྐྱབས་གནས་ཀུན་འདུས་བླ་མ་ལྷག་
པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །བདག་
དང་མ་སེམས་ཅན་ཐམས་ཅད་འཁོར་བར་སྐྱེས་ནས་ཡུན་རིང་ལ་
ཤུགས་དྲག་པའི་སྡུག་བསྔལ་སྣ་ཚོགས་པ་ཞིག་མྱོང་བ་འདི་དགེ་
བའི་བཤེས་གཉེན་བསམ་སྦྱོར་གཉིས་ཀྱིས་ཚུལ་བཞིན་དུ་མ་་་་་་
བསྟེན་པ་སོགས་ཀྱིས་ལན་པར་འདུག་པས་ད་བདག་དང་མ་་་་་
སེམས་ཅན་ཐམས་ཅད་ཀྱི་རྒྱུད་ལ་དགེ་བའི་བཤེས་གཉེན་བསམ་
སྦྱོར་གཉིས་ཀྱིས་ཚུལ་བཞིན་དུ་བསྟེན་ནུས་པ་ལ་སོགས་པའི་ལམ་
གྱི་རིམ་པའི་རྟོགས་པ་མཐའ་དག་སྐྱེ་བར་བྱིན་གྱིས་བརླབ་ཏུ་་་་
163



་
།
གསོལ། ལོང་མེད་ན། སྐྱབས་གནས་ཀུན་འདུས་བླ་མ་ལྷག་པའི་ལྷ། །
ཐུབ་དབང་རྡོ་རྗེ་འཆང་ལ་གསོལ་བ་འདེབས། །ཞེས་པ་ལན་གསུམ་་་
མམ་བདུན་སོགས་ཅི་རིགས་བརྗོད། ༈ སྤྱི་བོའི་བླ་མ་རང་གི་སྙིང་ག་ཡི། །
རྩ་འཁོར་འདབ་བརྒྱད་ལྟེ་བར་སེང་ཁྲིའི་སྟེང༌། །མི་ཤིགས་དཀར་
དམར་ཟླ་ཉིའི་གདན་སྟེང་དུ། །ཤིན་ཕྲའི་སེམས་དང་དབྱེར་མེད་
བཞུགས་པར་གྱུར། །བསྔོ་སྨོན། ༈ རྣམ་དཀར་འདིས་མཚོན་དུས་
གསུམ་དགེ་བའི་མཐུས། །ཐོག་མེད་ནས་བསགས་སྡིག་སྒྲིབ་་་་་
ཡོངས་དག་ཅིང་། །ཆོས་ཚུལ་ཟབ་གསལ་མྱུར་བའི་ཤེས་རབ་ཀྱིས། །
མྱུར་དུ་རྟོགས་ཅིང་དོན་གཉིས་མཐར་ཕྱིན་ཤོག །བློ་བཟང་རྒྱལ་
བའི་འཕྲིན་ལས་ཀུན། །གཅིག་བསྡུས་ཐུབ་བསྟན་སྤེལ་མཛད་པ། །
ཐར་འདོད་རྒྱ་མཚོའི་མགོན་པོ་གང་། །ཞབས་པད་ཡུན་རིང་་་་་
བརྟན་གྱུར་ཅིག །བདག་སོགས་སྐྱེ་བ་ཐམས་ཅད་དུ། །དཔལ་་་་
ལྡན་བླ་མས་དགྱེས་བཞིན་དུ། །རྗེས་བཟུང་བྱིན་རླབས་ཉེར་་་་་
ཞུགས་ཏེ། །བླ་མའི་ཡོན་ཏན་མཐོང་བར་ཤོག །ལུས་དང་སྲོག་ལ་
མི་ལྟ་བར། །བཀའ་བཞིན་སྒྲུབ་པས་མཉེས་བྱས་ཏེ། །ཐུགས་ཀྱི་་
གསང་བ་ཀུན་འཛིན་པའི། །སྲས་ཀྱི་ཐུ་བོར་འགྱུར་བར་ཤོག །
ཆོས་ཀྱི་རྒྱལ་པོ་ཙོང་ཁ་པའི། །ཆོས་ཚུལ་རྣམ་པར་འཕེལ་བ་ལ། །
གེགས་ཀྱི་མཚན་མ་ཞི་བ་དང་། །མཐུན་རྐྱེན་མ་ལུས་ཚང་བར་་་་
ཤོག །བདག་དང་གཞན་གྱི་གྱུར་ཅིག །རྨད་བྱུང་རྣམ་ཐར་་་་་
གཙང་མའི་ཁྲིམས་དང་ལྡན། །རླབས་ཆེན་རྒྱལ་སྲས་སྤྱོད་པའི་
སྙིང་སྟོབས་ཆེ། །བདེ་སྟོང་མཆོག་གི་རིམ་གཉིས་རྣལ་འབྱོར་སྤྱོད།།
བློ་བཟང་རྒྱལ་བའི་བསྟན་དང་མཇལ་བར་ཤོག །དཔོན་སློབ་་་་
རྣམས་ཀྱི་ གསོལ། །དགེ་འདུན་སྡེ་རྣམས་ཡར་ངོའི་ཟླ་ལྟར་་་་་
164



འཕེལ། །ཀུན་ཀྱང་མང་ཐོས་ཚུལ་བཞིན་སྒྲུབ་ལ་བརྩོན། །ཁྱད་་་་
པར་རྒྱལ་བ་གཉིས་པ་ཙོང་ཁ་པའི། །བསྟན་པ་ཕྱོགས་བཅུར་རྒྱས་
པའི་བཀྲ་ཤིས་ཤོག །འདི་དང་དུས་གསུམ་འབྲེལ་ བསྔོ། །ཤཱཀྱའི་
དབང་པོ་༧ ཤོག །ཐུན་བསྡུ་ཚུལ་སོགས་བསྡུས་པ་ཞིག་འདོད་ན། བཤད་ཟིན་
ལྟར་རོ། །དེ་ལྟར་སྐྱབས་སུ་སོང་བ་ཙམ་གྱིས་ཆོག་པར་མི་འཛིན་་་་
པར། །དེའི་ཕན་ཡོན་ལ་བློ་ལེགས་པར་གོམས་པར་བྱེད་གལ་ཆེ་སྟེ།
དེ་ལྟར་གོམས་ན་ཚ་བས་གདུང་བའི་གླང་ཆེན་པད་མཚོར་འཇུག་
པ་བཞིན་གཞན་གྱིས་བསྐུལ་མི་དགོས་པར་སྤྲོ་ཤུགས་ཀྱིས་ངང་་་
གིས་སྐྱབས་འགྲོ་ལ་འཇུག་པ་དང་། དེའི་བསླབ་བྱ་རྣམས་ལའང་
ཁུར་གྱི་འདུ་ཤེས་མེད་པར་རྒྱན་དུ་གོ་ནས་སྲུང་བ་ལ་དཀའ་་་་་་
ཚེགས་མེད་པ་ཞིག་འབྱུང་བའི་ཕྱིར་རོ། །
སྐྱབས་སུ་སོང་བའི་ཕན་ཡོན་བཤད་པ།
ལྔ་པ་སྐྱབས་སུ་སོང་བའི་ཕན་ཡོན་བཤད་པ་ལ་གཉིས།
བསྡུ་བ་ལས་འབྱུང་བའི་ཕན་ཡོན་དང་། མན་ངག་ལས་འབྱུང་
བའི་ཕན་ཡོན་ནོ། །དང་པོ་ལ། བསོད་ནམས་རྒྱ་ཆེན་པོ་འཐོབ་པ།
དགའ་བ་འཐོབ་པ། ཏིང་ངེ་འཛིན་གྱི་བསླབ་པ་འཐོབ་པ། ཤེས་
རབ་ཀྱི་བསླབ་པ་འབྲས་བུ་དང་བཅས་པ་འཐོབ་པ་སྟེ་བཞི་ཚན་
དང་པོ་དང་། སྲུང་བ་ཆེན་པོ་དང་ལྡན་པ། སྒྲིབ་པ་དག་པ།
སྐྱེས་བུ་དམ་པར་ཆུད་པ། ལྷ་རྣམས་དགའ་བ་སྟེ་བཞི་ཚན་གཉིས་
པ་དང་གཉིས་ཡོད་པ་སོགས་བྱང་ཆུབ་ལམ་རིམ་ཆེན་མོར་གསལ་
ཞིང་། ཕལ་ཆེར་འཆད་འགྱུར་བརྒྱད་ཀྱི་ནང་དུའང་འདུས་པས་
དེ་ཙམ་མོ། །གཉིས་པ་ལ་ཡང་། སྐྱབས་འགྲོས་སངས་རྒྱས་པར་་་་
165



་
།
ཆུད་སྡོམ་ཀུན་རྟེན། །སྔོན་བསགས་སྒྲིབ་འཛད་བསོད་གསོག་་་་
ངན་མི་ལྟུང་། །མི་དང་མི་མིན་བར་གཅོད་ཀྱིས་མི་ཚུགས། །ཅི་་་
བསམ་ལྷུན་འགྲུབ་མྱུར་དུ་འཚང་རྒྱའོ། །ཞེས་པ་སྟེ་བརྒྱད་ཡོད་པ་
སོགས་རྗེ་བླ་མའི་ལམ་རིམ་ཆེ་ཆུང་གཉིས་དང་། སྐྱབས་མཆོག་་་
གོང་མའི་ལམ་སྐྱབས་སོགས་སུ་གསུངས་ཤིང་། འདིར་ཡང་དེ་་་
དག་གི་ངོས་འཛིན་གསལ་བར་བྱས་ན། དང་པོ་ནི། ཡོན་ཏན་་་་་
གཞན་མེད་ཀྱང་སྐྱབས་འགྲོ་ནན་ཏན་བྱེད་པ་དེ་ནང་པ་སངས་་
རྒྱས་པར་ཆུད་པ་ལ་ཐེ་ཚོམ་མེད་པའོ། །དེ་མི་བྱེད་ན་དཀའ་བར་
བཤད་ཟིན་ལྟར་རོ། །གཉིས་པ་ནི། ས་བོན་གང་འདེབས་འདོད་
ཀྱང་ཐོག་མར་ཞིང་ས་ཞིག་ངེས་པར་དགོས་པ་ལྟར། སོ་ཐར་སྡོམ་
པ་རིས་བརྒྱད་གང་ཡིན་ཡང་། དང་པོ་སྐྱེ་བའི་རྟེན་དུ་སྐྱབས་་་་
འགྲོ་ཞིག་ངེས་པར་དགོས་པས་སྐྱབས་འགྲོ་ནི་སོ་ཐར་གྱི་སྡོམ་པ་
ཐམས་ཅད་ཀྱི་རྟེན་ཡིན་ནོ། །དེ་ཡང་། སྐྱབས་འགྲོ་ཆོས་ཅན།
ཁྱོད་སྡོམ་པ་ཐམས་ཅད་ཀྱི་རྟེན་དུ་གྱུར་པ་ཡིན་ཏེ། སྡོམ་པ་ལ། །
བསྙེན་གནས་ཀྱི་སྡོམ་པ། དགེ་བསྙེན་ཕ་མ་གཉིས་ཀྱི་སྡོམ་པ།
དགེ་ཚུལ་ཕ་མ་གཉིས་ཀྱི་སྡོམ་པ། དགེ་སློང་ཕ་མ་གཉིས་ཀྱི་སྡོམ་
པ༑ དགེ་སློབ་མའི་སྡོམ་པ་སྟེ་སོ་ཐར་རིགས་བརྒྱད་དང་། བྱང་
སེམས་ཀྱི་སྡོམ་པ། སྔགས་ཀྱི་སྡོམ་པ་རྣམས་ཡོད་པ་ལས་ཁྱོད་སྔོན་
དུ་མ་སོང་བར་སྡོམ་པ་དེ་དག་གང་བླངས་ཀྱང་གཏན་ནས་མི་སྐྱེ་
ལ༑ ཁྱོད་སྔོན་དུ་བཏང་ནས་གང་བླངས་ཀྱང་སྐྱེ་བའི་ཕྱིར་རོ། །
འོན་ཀྱང་དེ་སྡོམ་པ་གནས་པའི་རྟེན་དུ་ཁས་ལེན་མི་རུང་ངོ༌། །ཁོ་
ན་རེ། མི་འཐད་དེ། མཛོད་ལས། གཞན་ལའང་བསྙེན་གནས་་་
ཡོད་མོད་ཀྱི། །སྐྱབས་སུ་མ་སོང་བ་ལ་མེད། །ཅེས་དང་། སློབ་་་་
166



，
L་
དཔོན་ཞི་བ་འཚོས། གཙོ་བོ་བཏང་བའི་ཕྱིར་སངས་རྒྱས་བཏང་
བས་དགེ་སློང་གི་སྡོམ་པ་བཏང་བ་ཡིན་ནོ། །ཞེས་དང་། ལོ་ཙཱ་བ་
བློ་ལྡན་ཤེས་རབ་ཀྱི་ཁུ་བོ་རྔོག་ལེགས་པའི་ཤེས་རབ་ཀྱིས། སྐྱབས་
འགྲོ་དང་སྡོམ་པ་རྟེན་དང་བརྟེན་པའི་ཚུལ་དུ་གནས་པས་རྟེན་་
སྐྱབས་འགྲོ་ཤོར་ན་བརྟེན་པ་སྡོམ་པ་ཐམས་ཅད་འཆོར་དགོས་ཏེ།
དཔེར་ན་གྱང་དང་གྱང་གི་རི་མོ་བཞིན་ནོ། ། ཞེས་གསུངས་པ་་་
ལྟར་ཕྱག་ཁྲི་ཆོག་དང་། རྣལ་འབྱོར་པ་ཆེན་པོ་ཨ་མེས་སོགས་་་་
ཀྱིས་ཀྱང་གསུངས་པ་གང་ཞིག རིགས་པས་ཀྱང་གྲུབ་པའི་ཕྱིར།
དེར་ཐལ། སྐྱབས་འགྲོ་བཏང་ན་ནང་པ་བར་མི་རུང་བ་གང་ཞིག
དེ་མ་རུང་ན་དེའི་རྒྱུད་ལ་ནང་པའི་བསྟན་པའི་གཞི་རྩ་ཡོད་མི་་་
འོས་པའི་ཕྱིར། དང་པོ་གྲུབ་སྟེ། ལམ་རིམ་ཆེན་མོར། སྐྱབས་་་་
འགྲོ་ཐོབ་ནས་མ་བཏང་བ་ལ་བྱའོ། །ཞེས་གསུངས་པའི་ཕྱིར་ཟེར་
ན༑ སྐྱོན་མེད་དེ། མཛོད་ཀྱི་དོན། སྐྱབས་འགྲོ་རྩོམ་བྱེད་དུ་མ་་
བྱས་ན་བསྙེན་གནས་ཀྱི་སྡོམ་པ་མི་སྐྱེ་བའི་དོན་ཡིན་གྱི། སྐྱབས་་
འགྲོ་བཏང་བས་སྡོམ་པ་གཏོང་བར་བཤད་པ་མིན་ཏེ། མཛོད་་་་
འགྲེལ་རྣམས་སུ་གསལ་བའི་ཕྱིར་དང་། ཞི་འཚོའི་གསུང་གི་དོན་
ནི༑ དགེ་སློང་གི་བསླབ་པ་འབུལ་བའི་བསམ་པ་ཡོད་པ་གཞིར་
བཞག་ཡིན་པ་བསླབ་བཏུས་སྟོང་ཐུན་དུ་གསལ་ཞིང་། རྔོག་་་་
ལེགས་ཤེས་སོགས་ཀྱིས་དེ་ལྟར་བཞེད་ཀྱང་རང་ལུགས་སུ་མི་རུང་
སྟེ༑ མཛོད་འདུལ་གྱི་ཡིག་ཆ་ཆེན་པོ་རྣམས་སུ་ཆེས་གསལ་ཞིང་།
ཇོ་བོ་རྗེས་ཀྱང་། སྐྱབས་འགྲོ་ཤོར་བས་སྡོམ་པ་གང་ཡང་མི་་་་་
འཆོར་ཞེས་དང་། འབྲོམ་སྟོན་པས། སྐྱབས་འགྲོ་ཤོར་བས་སྡོམ་་་
པ་གོང་མ་རྣམས་དངོས་སུ་མི་འཆོར། ཞེས་དང་། པོ་ཏོ་བས། ཇོ་
167



་
བོ་བསྟེན་ཡུན་རིང་ཐུགས་ཀྱི་སྲས་ལྟ་བུ་ཡིན་པས་འུ་ཅག་སྟོན་་་་་
པའི་རྗེས་སུ་འབྲང་དགོས། ཞེས་དང་། བསླབ་བཏུས་སྟོང་ཐུན་་
ལས། སྐྱབས་འགྲོ་བཏང་བ་ཙམ་གྱིས་སྡོམ་པ་བཏང་བ་མིན་ནོ། །
ཞེས་དང་། རྗེ་ཐམས་ཅད་མཁྱེན་པས། སྡོམ་པ་གཏོང་པའི་རྒྱུ་ལ་ །
གཉིས། །བསླབ་པ་ཕུལ་དང་ཤི་འཕོས་དང༌། །ཞེས་སྐྱབས་འགྲོ་་་
གཏོང་བའི་རྒྱུར་མ་གསུངས་པས་སྐྱབས་འགྲོ་དང་པོ་སྡོམ་པ་ལེན་
པའི་རྟེན་དུ་མཁོ་བ་ལས་བར་དུ་གནས་པའི་རྟེན་དུ་མ་གསུངས་
པའི་ཕྱིར་དང་། དགེ་སློང་ནག་མོས་སྐྱབས་འགྲོ་བཏང་ཡང་སྡོམ་
པ་མ་བཏང་བ་དེའི་བྱུང་བར་གསལ་བའི་ཕྱིར་རོ། །ཁོ་ན་རེ། འོ་
ན༑ ནང་པ་སངས་རྒྱས་པ་ཡིན་ན། སྐྱབས་འགྲོ་ཐོབ་ལ་མ་་་་་
བཏང་བས་མ་ཁྱབ་བར་ཐལ། སྐྱབས་འགྲོ་བཏང་བའི་ནང་པ་་་་
ཡོད་པའི་ཕྱིར་ཏེ། དགེ་སློང་མ་ནག་མོ་དེ་དེ་ཡིན་པའི་ཕྱིར།
རྟགས་ཁས་ཤེ་ན། དེ་ལ་སྐྱབས་འགྲོ་མེད་ཀྱང་ཚུལ་ཁྲིམས་དང་
ལྡན་པས་དེའི་སྟོབས་ཀྱིས་ནང་པར་ཁས་ལེན་དགོས་པ་དམིགས་
བསལ་ཡིན་པའི་ཕྱིར་ཏེ། སྤྱིར་མི་ཚངས་སྤྱོད་ཀྱི་ཕམ་པ་འཆབ་་་
བཅས་བྱུང་ན་སྡོམ་པ་མི་སྐྱེ་ཡང་། བྱང་སེམས་དགེ་སློང་དམིགས་
བསལ་དང་། སྤྱིར་བཏང་བྱིས་པའི་དགེ་སློང་མི་རུང་ཡང་། བཅུ་
བདུན་སྡེ། དམིགས་བསལ་ཡིན་པ་བཞིན་ཡིན་པའི་ཕྱིར་རོ། །
གསུམ་པ་ནི། སྤྱོད་འཇུག་ལས། སྡིག་པ་ཤིན་ཏུ་མི་བཟད་བྱས་ན་
ཡང་། །དཔའ་ལ་བརྟེན་ནས་འཇིགས་པ་ཆེན་པོ་ལྟར། །གང་ལ་་་
བརྟེན་ནས་ཡུད་ཀྱིས་སྒྲོལ་འགྱུར་བ། །དེ་ལ་བག་ཅན་རྣམས་ཀྱིས་
ཅིས་མི་བསྟེན། །ཞེས་པ་ལྟར། སྡིག་པ་ཚབས་ཆེན་བྱས་ནས་ངན་
འགྲོའི་གཡང་སར་ལྷུང་དུ་ཉེ་ནའང་། མཆོག་གསུམ་ལ་སྙིང་ནས་
168



བློ་འགེལ་ནུས་ན་འཇིགས་པ་དེ་ལས་ཐར་ནུས་པ་སྟེ། དཔེར་ན། །
སྔོན་སུམ་ཅུ་རྩ་གསུམ་གྱི་ལྷ་ཞིག་འཆི་ལྟས་ལྔས་ཕོག་སྟེ་འཆི་བ་ལ་
ཉེ་བའི་ཚེ། སྐྱེ་བ་བརྗེས་མ་ཐག་ཕག་ཏུ་སྐྱེ་བ་གོ་ནས་ཤིན་ཏུ་སྡུག་
བསྔལ་བར་གྱུར་པས། དཀོན་མཆོག་ལ་སྐྱབས་འགྲོ་ཤུགས་དྲག་་
བྱས་མཐུས་ཤི་ནས་ཕག་ཏུ་སྐྱེ་བ་ལས་ལོག་སྟེ་ལྷར་སྐྱེས་པར་མདོ་
ལས་གསུངས་པ་ལྟར་རོ། །བཞི་པ་ནི། འཆི་མེད་རྔ་སྒྲའི་གཟུངས།
སྤྱན་རས་གཟིགས་ཀྱི་མདོ། བློ་གྲོས་མི་ཟད་པའི་མདོ་རྣམས་སུ་་་
གསུངས་པ་ལྟར། སྐྱབས་སུ་འགྲོ་བའི་ཡུལ་མཆོག་གསུམ་གྱི་ཡོན་
ཏན་དང་ཐུགས་རྗེ་བསམ་གྱིས་མི་ཁྱབ་པའི་དབང་གིས། དེ་་་་་
རྣམས་ལ་སྐྱབས་སུ་སོང་བའི་བསོད་ནམས་ཀྱང་བསམ་གྱིས་མི་་་
ཁྱབ་པ་གཟུགས་སུ་གྲུབ་ན་ནམ་མཁར་མི་ཤོང་བ་ལྟ་བུ་སྟེ། ཕར་
ཕྱིན་བསྡུས་པར། སྐྱབས་སོང་ཞེས་སོགས་གསུངས་པ་ལྟར་ཏེ། དེ་
ཡང་དཔེར་ན། སྤྱན་སྔ་བའི་རྣམ་ཐར་དང་། མི་དྲུག་གིས་གསེར་
བརྐོར་ཕྱིན་པ། རྒྱན་པོ་བའི་སྐྱེས་རབས། ཁྱེའུ་སྣང་བྱེད་ཀྱི་ལོ་་་
རྒྱུས་ལྟར་རོ། །དེས་ན་བསོད་ནམས་ཀྱི་ཞིང་ས་མཚུངས་ཟླ་མེད་་
པ་ནི་མཆོག་གསུམ་ཁོ་ནར་ངེས་ཏེ། ཆོས་ཐམས་ཅད་ཀྱི་རྒྱལ་པོའི་
མདོ་ལས། ལྷ་དང་བཅས་པའི་འཇིག་རྟེན་ན། །དཀོན་མཆོག་་་་
གསུམ་པོ་མ་གཏོགས་པ། །ཡོན་གྱི་གནས་འགའ་ཡོད་མ་ཡིན། །
ཞེས་པས་སོ། །ཁོ་ན་རེ། མི་འཐད་དེ། རྒྱ་མཚོ་ཆེན་པོ་ཆུ་ཐིགས་
རེ་རེ་ནས་བགྲང་ནུས་པར་ཚེ་མདོ་སོགས་དང་། སྟོང་གསུམ་གྱི་
འཇིག་རྟེན་གྱི་ཆུའི་ཕུང་པོ་མཐའ་དག་སྐྲའི་རྩེ་མོ་བརྒྱར་གཤགས་
པའི་ཆ་ཤས་གཅིག་གིས་ཆུ་ཐིགས་ཀྱིས་བླངས་ནུས་པ་བརྒྱད་སྟོང་
པ་སོགས་དང་། སྟོང་གསུམ་གྱི་འཇིག་རྟེན་ཁམས་ཀྱི་རི་རབ་་་་
169



，
，
ཐམས་ཅད་སྲང་ཚད་ཀྱིས་གཞལ་ནུས་པར་སྡུད་བ་སོགས་ལས་་་
གསུངས་པའི་ཕྱིར་ཟེར་ན། གཞན་དག་གིས་སྐྱོན་མེད་དེ། ཕར་་
ཕྱིན་བསྡུས་པའི་དོན། ཕུལ་གང་གི་གོ་སར་རྒྱ་མཚོ་མི་ཤོང་བ་་་་
བཞིན། སྐྱབས་སོང་གི་བསོད་ནམས་ཡང་གཟུགས་སུ་གྲུབ་ན། །
སྟོང་གསུམ་དུ་མི་ཤོང་ཞེས་པའི་དོན་ཡིན་པའི་ཕྱིར་ཟེར། ཡང་་་
གཞན་དག་གིས་མདོ་རྣམས་ལས་དེ་ལྟར་གསུངས་པ་བརྟག་པ་་་
མཐའ་བཟུང་གིས་ཡིན་གྱི། སྤྱིར་རྒྱ་མཚོ་ཕུལ་གྱིས་གཞལ་བ་མི་་་
སྲིད་དེ། བྲི་གང་མེད་པའི་ཕྱིར་རོ། །དེས་ན་ཕར་ཕྱིན་བསྡུས་པའི་
རྐང་པ་དང་པོ་གཉིས་དོན་དང༌། ཕྱི་མ་གཉིས་དེའི་དཔེ་ལ་སྦྱར་
ན་འགྲིག་གོ་ཟེར། ཁོ་ན་རེ། བརྟག་པ་མཐའ་བཟུང་མིན་ཏེ།
སངས་འཕགས་ཀྱིས་དེ་ལྟར་གཞལ་ནུས་པའི་ཕྱིར་ཟེར་ཚུལ་་་་་་
སོགས་ཡོད་དོ། །ལྔ་པ་ནི། ད་ལྟ་ལས་ངན་བྱས་པའི་འབྲས་བུ་མ་
གྲུབ་པའི་སྐབས་སུ་མ་ཟད། གྲུབ་པས་ངན་འགྲོར་སྐྱེས་ཟིན་པའི་
རྗེས་སུ་མཆོག་གསུམ་ལ་སྐྱབས་སུ་སོང་ན་ཡང་དེ་ལས་མྱུར་དུ་་་་
ཐར་པ་དང་། རྒྱ་གར་གྱི་གནས་བརྟན་ཞིག་ཕམ་པ་དང་པོ་བྱུང་
བ་དང་། འཕན་ཡུལ་མགོན་པོ་སོགས་ཀྱི་བྱུང་བ་ལྟར་དང་། ངན་
སོང་སྦྱོང་རྒྱུད་ལས་ཀྱང་། ཨེ་མའོ་སངས་རྒྱས་ཨེ་སངས་རྒྱས། །ཨེ་
མའོ་སངས་རྒྱས་མཛད་པ་ལེགས། །གང་ཕྱིར་ངན་སོང་བདག་་་་
ཅག་སྦྱངས། །བྱང་ཆུབ་སྤྱོད་པ་ཉིད་ལ་བཞག །ཅེས་ཆེད་དུ་་་་
བརྗོད་པ་བྱས་པ་བཞིན་ནོ། །ཁོ་ན་རེ། འོ་ན། ནང་པ་སངས་་་་
རྒྱས་པ་ཡིན་ན། ངན་འགྲོར་མི་འགྲོ་བས་ཁྱབ་བར་ཐལ། དེ་་་་
ཡིན་ན་སྐྱབས་འགྲོ་ཐོབ་ནས་མ་བཏང་བ་ཡིན་པས་ཁྱབ་པའི་ཕྱིར།
རྟགས་ཁས་ཤེ་ན། སྐྱབས་སུ་སོང་ནས་བསླབ་བྱ་ལ་བསླབས་ན་དེ་
170



ལྟར་ཡིན་གྱི། མ་བསླབས་ན་དེ་ལྟར་མི་འགྱུར་བའི་ཕྱིར་ཏེ།
དཔེར་ན། སྔགས་ལ་ཞུགས་ན་ཚེ་ཐུང་གཅིག་ལ་འཚང་རྒྱ་བ་དོན་
ལ་གནས་ཀྱང་དམ་སྡོམ་ཚུལ་བཞིན་སྲུང་བ་གཞིར་བཞག་པ་ལས།
གཞན་དུ་ན་རྡོ་རྗེ་དམྱལ་བར་ལྷུང་བ་ལྟ་བུ་ཡིན་པའི་ཕྱིར་རོ། །
དྲུག་པ་ནི། མི་དང་མི་མིན་གྱི་གནོད་པ་སོགས་བར་ཆད་ཀྱི་རྐྱེན་
ཅི་བྱུང་ཡང་མཆོག་གསུམ་ལ་སྙིང་ནས་སྐྱབས་སུ་སོང་ན་ཞི་དྲག་
གི་ཐབས་གཞན་མང་པོ་ལ་རེ་མི་དགོས་པར་བར་གཅོད་དེ་དག་
མྱུར་དུ་ཞི་བར་འགྱུར་བ་སྟེ། མདོ་ལས། འཇིགས་པས་སྐྲག་པའི་
མི་རྣམས་ནི། །ཞེས་པ་ནས། སྡུག་བསྔལ་ཀུན་ལས་གྲོལ་བར་་་་་
འགྱུར། །ཞེས་དང་། བཅོམ་ལྡན་འདས་ཀྱིས། དགེ་སློང་རྣམས་ལ།
ནགས་ཚལ་དང་འབྲོག་དགོན་པ་སོགས་འཇིགས་པ་ཆེ་བའི་་་་་་
གནས་སུ་ང་ཡིད་ལ་གྱིས་དང་། དེའི་འཇིགས་པ་དེ་དག་མེད་་་་
པར་འགྱུར་རོ། །ཞེས་དང༌། རྒྱལ་པོ་མྱ་ངན་མེད་ཀྱིས་ཀླུ་བཏུལ་
བའི་ལེའུ་ལས། ཀྱེ་མ་དཀོན་མཆོག་གསུམ་མཆོད་པའི། །འབྲས་་
བུ་ཅི་འདྲ་འདི་གཟིགས་ཤིག །རྒྱ་མཚོའི་ནང་ན་གནས་པའི་ཀླུ། །
བདག་གིས་བཏུལ་ཅིང་འདི་དབང་བགྱི། །ཞེས་སོགས་ཀྱིས་ཆོས་
རྒྱལ་མྱ་ངན་མེད་ལ་རྒྱ་མཚོའི་ཀླུ་རྣམས་ཀྱིས་ཐོ་འཚམས་པའི་ཚེ་
དཀོན་མཆོག་མཆོད་པའི་སྟོབས་དེ་དག་གིས་མ་ཚུགས་ཤིང་ཚུར་
དབང་དུ་འདུས་པར་གསུངས་པ་དང་། སྔོན་སངས་རྒྱས་འོད་་་་
སྲུང་གི་དུས་སུ། རི་རབ་ཀྱི་བང་རིམ་ལ་ཀླུའི་རྒྱལ་པོ་དབུགས་་་་
ཆེན་དང་དབུགས་ཆུང་གཉིས། མཁའ་ལྡིང་སྒྲ་སྙན་དང་སྒྲ་ཆུང་
བྱ་བ་གཉིས་བྱུང་བས་ཡང་ཡང་གཙེ་ཞིང་སྡུག་བསྔལ་བར་ཡོད་པ།
ཕྱིས་སུ་ཀླུ་གཉིས་ཀྱིས་སྐྱབས་འགྲོ་དང་བསླབ་གཞི་བླངས་པས་་་
171



མཁའ་ལྡིང་གཉིས་ཀྱིས་མ་ཚུགས་པར་ཀླུ་གཉིས་བག་ཡངས་སུ་་་
བསྡད་པ་ལ། མཁའ་ལྡིང་གིས་དྲིས་པར། ངེད་སྐྱབས་འགྲོ་དང་་
བསླབ་གཞི་བླངས་པས་དེ་ལྟར་གྱུར་ཅེས་སྨྲས་པ་ལ། མཁའ་ལྡིང་
གཉིས་ཀྱིས་ཀྱང་སྐྱབས་འགྲོ་དང་བསླབ་པ་བླངས་ཏེ་བཞི་ཀ་་་་་
མཐུན་པར་གྱུར་ཅིང་ལྷན་ཅིག་ཏུ་འགྲོགས་ནས་འཆི་ཁར་སྨོན་་་
ལམ་ལེགས་པོ་བཏབ་པས། བདག་ཅག་གི་སྟོན་པའི་དུས་སུ་ཀླུ་་་
གཉིས་ཡུལ་འཁོར་སྲུང་དང་འཕགས་སྐྱེས་པོ། མཁའ་ལྡིང་གཉིས་
སྤྱན་མིག་བཟང་དང་རྣམ་ཐོས་སྲས་སུ་གྱུར་པ་དང་། ཡང་མི་་་་
ཞིག་ལ་བུ་རྐང་ཞ་འཕྱེ་བོ་འགྲོ་མི་ཐུབ་པ་ཞིག་བྱུང་བར་བཟོ་རྩལ་
བསླབས་ནས་ཤེས་པ་ཞིག་བྱུང་། ཕྱིས་སུ་མི་ཚང་ཞིག་ལ་གོས་ཀྱི་
ལྷན་པ་བྱེད་པར་ཁྱེར། བར་ལམ་ཁོ་སྦེད་དགོས་པ་ཞིག་བྱུང་ནས་
གཟེབ་ཀྱི་ནང་དུ་བཅུག་སྟེ་མཛོད་དུ་སྦས་པ་རྐུན་མས་ནོར་རྫས་
སུ་གོ་ནས་ཁྱེར་ཏེ་རྫས་ཅི་ཡོད་སྙམ་ནས་ཁ་ཕྱེས་ཚེ་འཕྱེ་བོ་ཡོད་་་
པས། རྐུན་མས་འདི་བསད་ལ་གནོད་སྦྱིན་ལ་མཆོད་ཟེར་ནས་་་་
གསོད་གྲབ་བྱས་པ་ན། ཁོས་སངས་རྒྱས་ལ་སྙིང་ཐག་པ་ནས་་་་་
སྐྱབས་འགྲོ་བྱས་སོ། །སངས་རྒྱས་ཀྱིས་གནོད་སྦྱིན་དུ་སྤྲུལ་ཏེ་རྐུན་
མ་ལ་ཞལ་བསྟན་ནས་འདི་ང་ལ་ཕུལ་ཅིག་གསུངས་པས་ཁོ་མ་་་་
བསད་པར་བཏང་བར་མདོ་ལས་གསུངས་པ་དང་། མུ་སྟེགས་་་་
རླུང་ཞགས་གྲུབ་པས་བཏབ་པའི་བྱིས་པ་དང་། མདོ་ཁམས་སུ་མི་
ཞིག་སྟག་གིས་ཁྱེར་བ་དང༌། གང་བོ་ལ་སྐྱབས་འགྲོ་བྱས་པ་དང་།
སྒྲོལ་མས་འཇིགས་པ་བརྒྱད་དམ་བཅུ་དྲུག་ལས་བསྐྱབས་པ་དང་།
སྐྱབས་མགོན་གོང་མས་ཆུ་འཇིགས་དང་ས་གཡོའི་འཇིགས་པ་་་་
ལས་བསྐྱབས་པ་སོགས་ཀྱི་ལོ་རྒྱུས་ལྟར་རོ། །བདུན་པ་ནི། ཉེར་་་
172



，
མཁོའི་བྱ་བ་གང་ཞིག་སྒྲུབ་ཀྱང་ཐོག་མར་མཆོག་གསུམ་ལ་གསོལ་
བ་བཏབ་ན་འདོད་དོན་རྣམས་སྨོན་པ་བཞིན་མྱུར་དུ་འགྲུབ་པས་
བདེ་སྐྱིད་ཐམས་ཅད་འབྱུང་བར་འགྱུར་སྟེ། སའི་སྙིང་པོ་འཁོར་
ལོ་བཅུ་པའི་མདོ་ལས། འཇིག་རྟེན་དག་ན་བདེ་ཞིང་སྐྱིད་པ། །དེ་
ཀུན་དཀོན་མཆོག་མཆོད་ལས་བྱུང་བས། །དེ་བས་བདེ་ཞིང་སྐྱིད་
པ་འདོད་པས། །དཀོན་མཆོག་མཆོད་ལ་རྟག་ཏུ་བརྩོན་བྱ། །ཞེས་
དང༌། རྒྱ་རོལ་ལས། བསོད་ནམས་རྣམ་སྨིན་བདེ་སྟེར་ཞེས་་་་་
སོགས་དང་། དཀོན་མཆོག་སྒྲོན་མེ་ལས། དད་པ་སྔོན་འགྲོ་ཞེས་
སོགས་དང་། རྒྱན་ལས། དད་པའི་རྩ་བ་རབ་བརྟན་བྱ། །ཞེས་་་
གསུངས་པ་ལྟར་ཡིན་པས། རྒྱ་བོད་ཀྱི་དམ་པ་ཐམས་ཅད་ཀྱིས་་་
ཆོས་ལྡན་གྱི་བྱ་བ་གང་སྒྲུབ་པའི་ཐོག་མར་སྐྱབས་འགྲོ་བྱེད་པ་་་་
ངེས་ཅན་དུ་སྣང་བས་བསྟན་བཅོས་ཀྱི་དབུར་མཆོད་བརྗོད་དང་།
འགྱུར་ཐམས་ཅད་ལ་འགྱུར་ཕྱག་མཛད་པ་ཡིན་ནོ། །བརྒྱད་པ་ནི།
མཆོག་གསུམ་ལ་སྐྱབས་སུ་སོང་བས་མི་ཁོམ་པའི་གནས་ལས་ཐར་
ཏེ༑ དལ་བ་རྙེད་ཅིང་ལམ་ལ་བསླབས་པས་མྱུར་དུ་འཚང་རྒྱ་་་་
བའོ། །དེས་ན་སངས་རྒྱས་ཀྱིས་ཉེ་རིང་མཛད་པ་མིན་ཡང་གདུལ་
བྱ་རང་རང་གིས་སྐྱབས་འགྲོ་བྱེད་ཚུལ་རྒྱ་ཆེ་ཆུང་བྱུང་བའི་་་་་་
དབང་གིས། སྐྱབས་མཛད་ཚུལ་ཡང་གནས་སྐབས་ཀྱི་འཇིགས་པ་
ཕྲན་བུ་དང་། འཁོར་བ་དང་ངན་སོང་ལས་སྐྱོབ་པ་དང་། སྲིད་་
ཞིའི་འཇིགས་པ་ཀུན་ལས་སྐྱོབ་པ་སོགས་སྐྱོབ་ཚུལ་མི་འདྲ་བ་་་་
བྱུང་བ་ཡིན་ནོ། །ཞེས་བླ་མས་གདམས་སོ། །དེ་ལྟར་སྐྱབས་སུ་་་་
སོང་བ་དང་ཕན་ཡོན་ཤེས་པ་ཙམ་གྱིས་ཀྱང་ཆོག་པར་མི་འཛིན་
པར་བསླབ་བྱ་ལ་ལེགས་པར་སློབ་དགོས་ཏེ། བསླབ་བྱ་དང་ལས་
173



འབྲས་ཀྱི་བླང་དོར་སོགས་བཀའ་བཞིན་མ་བསྒྲུབས་ན་སྐྱོབ་་་་་་
ཐབས་དང་བྲལ་བ་ཆོས་ཉིད་ཡིན་པས་བསླབ་བྱའི་རིམ་པ་ལ་་་་
ཡང་ནན་ཏན་སྙིང་པོར་བྱེད་པ་གལ་ཆེའོ། །
སྐྱབས་སུ་སོང་ནས་སྐྱབས་འགྲོའི་བསླབ་བྱ་ལ་
ཇི་ལྟར་བསླབ་པའི་ཚུལ་བཤད་པ།
དྲུག་པ་སྐྱབས་སུ་སོང་ནས་སྐྱབས་འགྲོའི་བསླབ་བྱ་ལ་ཇི་་
ལྟར་བསླབ་པའི་ཚུལ་བཤད་པ་ལ་གཉིས། དགོན་སྡེ་ཆེན་པོའི་་་་
ལྕགས་རི་བཞིན་མཐའ་ནས་བསྲུངས་ཏེ་ཉེས་ལྟུང་འགོག་ཚུལ་རྒྱ་
ཆེན་པོའི་དབང་དུ་བྱས་པ་དང་། ལས་དང་པོ་བར་འབྱུང་ཉེ་་་་
བའི་དགག་བྱ་རྣམས་འགོག་ཅིང་འཕྲལ་གྱི་ལག་ལེན་རྣམས་ངོས་
བཟུང་སྟེ་ཉེར་མཁོ་བསྡུས་པའི་དབང་དུ་བྱས་པའོ། །
བསྡུ་བ་ནས་འབྱུང་བའི་སྐྱབས་འགྲོའི་བསླབ་བྱ་བཤད་པ།
དང་པོ་ནི། བསྡུ་བ་ནས་འབྱུང་བའི་བསླབ་བྱ་རྣམས་ཏེ།
དེ་ལ་ཡང་སྐྱེས་བུ་དམ་པ་བསྟེན་པ། དམ་པའི་ཆོས་ཉན་པ། ཚུལ་
བཞིན་ཡིད་ལ་བྱེད་པ། ཆོས་ཀྱི་རྗེས་སུ་མཐུན་པའི་ཆོས་སྒྲུབ་པ་་
སྟེ་བཞི་ཚན་དང་པོ་དང་། དབང་པོ་མི་རྒོད་པར་བྱ་བ། སྡོམ་པ་
ཅི་ནུས་སུ་ལེན་པ། སེམས་ཅན་ལ་སྙིང་བརྩེ་བ། དཀོན་མཆོག་་་་
མཆོད་པ་ལ་བརྩོན་པ་སྟེ་བཞི་ཚན་གཉིས་པ་སྟེ་བརྒྱད་ཡོད་ལ།
དང་པོ་བཞིའི་ངོས་འཛིན་རིམ་བཞིན་དུ། དགེ་བའི་བཤེས་་་་་
གཉེན་དང་། ནང་པའི་བཀའ་བསྟན་རྣམས་དང་། ཆོས་གང་་་་
ཡིད་ལ་བྱས་ན་ཉོན་མོངས་པ་ལྡོག་པའི་དམིགས་པ་དང་། མྱང་་
174



，
འདས་ཐོབ་བྱེད་ཀྱི་ལམ་སྒྲུབ་པ་རྣམས་སོ། །ཕྱི་མ་བཞིའི་ངོས་་་་
འཛིན་ཡང་རིམ་བཞིན་དུ། སྒོ་གསུམ་བག་མེད་དུ་མི་གཏོང་བར་
སངས་རྒྱས་ཀྱི་བཅས་པ་ནུས་པ་ཅི་ཡོད་ཀྱིས་ལེན་པ། སེམས་ཅན་
ལ་འཚེ་བ་སྤོང་བའི་སྒོ་ནས་དེ་སངས་རྒྱས་ཀྱི་བཅས་པར་སྦྱོར་བ།
བཀའ་དྲིན་རྗེས་སུ་དྲན་པའི་སྒོ་ནས་ཉིན་དང་མཚན་དུ་དཀོན་་
མཆོག་མཆོད་པ་ལ་འབད་པ་རྣམས་སོ། །འདིའི་གཉིས་པའི་་་་་
སྐབས་སུ་ཤེས་པར་བྱ་རྒྱུ་གལ་ཆེ་བ་འདི་ཡོད་དེ། རང་གི་རྒྱུད་་་
ཚོད་དང་བསྟུན་ནས་ཁྱིམ་པའི་ཕྱོགས་ཀྱི་དགེ་བསྙེན་ཕ་མའི་སྡོམ་
པའམ། སོ་ཐར་རབ་བྱུང་ཕྱོགས་ཀྱི་དགེ་ཚུལ་སློང་གི་སྡོམ་པའམ།
མ་མཐའ་དུས་བཟང་རྣམས་སུ་བསྙེན་གནས་དང༌། ཐེག་ཆེན་་་་་
གསོ་སྦྱོང་ལྟ་བུའི་ཉིན་ཞག་གཅིག་གི་སྡོམ་པ་ལེན་པ་ལ་བརྩོན་་་་
ཞིང༌། རབ་བྱུང་རྟེན་ཅན་གྱིས་བསྙེན་གནས་ཀྱི་སྡོམ་པ་ལེན་མི་་
རུང་བ་དང་། ཐེག་ཆེན་གསོ་སྦྱོང་སུ་ཡིན་ཡང་ལེན་རུང་བའི་་་་
ཁྱད་པར་ཤེས་པར་བྱ་བ་དང་། དེང་སང་ཐེག་ཆེན་གསོ་སྦྱོང་ལ་
གནས་བཞིན་པའི་ངང་ནས་ཐུགས་རྗེ་ཆེན་པོའི་བསྙུང་གནས་ལ་
ཤ་ཟ་བ་དང་ཟ་རུང་བར་བཤད་མཁན་ཡོད་པར་སྣང་སྟེ། དེ་་་་
དག་གིས་ནི་སངས་རྒྱས་ཀྱི་བསྟན་པ་བསམ་བཞིན་དུ་རྨ་ཅན་དུ་
བྱས་པ་ཡིན་པ་དང༌། བསྙུང་གནས་སམ་སྨྱུང་གནས་ཞེས་པའི་་་
བསྙུང་ངམ་སྨྱུང་ནི་བྱ་རྒྱུད་ལས་བཀག་པའི་ཁ་ཟས་རྣམས་དང་།
ཁ་ནས་ལོང་གཏམ་སྨྲ་བ་སོགས་ཉུང་ངུར་བཏང་བའི་དོན་ཏེ།
དག་ཡིག་གི་དགོངས་དོན་ལྟར་ན་ཡང་། བྱེད་པ་པོས་ཆེད་དུ་་་་
གཉེར་ནས་ཉུང་ངུར་བསྙུང་ངམ་སྨྱུང་ཞེས་པ་ཡིན་ཙ་ན། བྱ་རྒྱུད་
ལ་མི་རུང་བའི་ཤ་ཆང་བཙོང་སྒོག་ཐ་མ་ཁ་སོགས་གཏན་ནས་མི་
，，
175



རུང་ཞིང་དེར་མ་ཟད་ད་ལྟ་ཐུན་གཏམ་མམ་བསྙུང་སྐད་དམ་་་་་
ངག་སྐད་ཟེར་བ་འདི་ཡང་གཏན་ནས་མི་རུང་བས་བསྙུང་གནས་
ལ་ཤ་ཟ་རུང་བའི་དམིགས་བསལ་དང་། རབ་བྱུང་རྣམས་ཀྱིས་ཕྱི་
དྲོ་འོ་ཞོ་དང་མངར་རིགས་ཟ་རུང་བའི་དམིགས་བསལ་འཚོལ་བ་
ལས་བསྙུང་གནས་མ་བསྲུངས་བར་མཐོང་ཐོས་དོགས་གསུམ་་་་་
དང་བྲལ་བའི་ཤ་ཟོས་ནས་བསྡད་པ་དང་། ཕྱི་དྲོ་ཟས་ཟ་མི་རུང་
བ་དང་དངོས་སུ་འགལ་བ་ཁས་བླངས་ནས་བསྡད་ན་བསྟན་ལ་་
གནོད་ཚབས་ཆུང་བར་ཤེས་པར་བྱའོ། ། །
མན་ངག་ནས་འབྱུང་བའི་སྐྱབས་འགྲོའི་
བསླབ་བྱ་བཤད་པ།
གཉིས་པ་ནི། མན་ངག་ལས་འབྱུང་བའི་བསླབ་བྱ་རྣམས་
ཏེ༑ དེ་ལ་ཡང་། སོ་སོའི་བསླབ་བྱ་དང་། ཐུན་མོང་གི་བསླབ་བྱ་
གཉིས་ལས། དང་པོ་ལ་གཉིས། དགག་པའི་བསླབ་བྱ་དང་།
སྒྲུབ་པའི་བསླབ་བྱའོ། །
དགག་པའི་བསླབ་བྱ་བཤད་པ།
དང་པོ་ལ་གསུམ། སངས་རྒྱས་ལ་སྐྱབས་སུ་སོང་བས་་་་་
འཇིག་རྟེན་པའི་ལྷ་གཞན་ལ་སྐྱབས་སུ་མི་འཛིན་པ། ཆོས་ལ་་་་་
སྐྱབས་སུ་སོང་བས་སེམས་ཅན་ལ་གནོད་འཚེ་སྤོང་བ། དགེ་་་་་
འདུན་ལ་སྐྱབས་སུ་སོང་བས་གྲོགས་མུ་སྟེགས་ཅན་དང་མི་་་་་་
འགྲོགས་པའོ། །དང་པོ་ནི། ཚངས་པ་དང་དབང་ཕྱུག་ལ་སོགས་
པའི་འཇིག་རྟེན་པའི་ལྷ་ཀླུ་གཞི་བདག་སོགས་ལ་སྐྱབས་སུ་འཛིན་
176



，
，
，
མི་རུང་བ་སྟེ། བསམ་པ་ལ་སྐྱབས་ཡང་དག་གཏོང་འདོད་མེད་་་
ཀྱང་སྦྱོར་བ་ཙམ་ཡོད་པས་ཀྱང་ཉེས་པ་སྐྱེད་པ་མགོན་མེད་ཟས་
སྦྱིན་གྱིས་ཕྱི་རོལ་པའི་ལྷ་རྟེན་ལ་ཕྱག་འཚལ་བའི་ལོ་རྒྱུས་ལྟ་བུ་་་
དང་། དགེ་བཤེས་སྟོན་པས་ཀྱང་། །ཤར་ཕྱོགས་ན་རྨ་ཆེད་སྦོམ་་
ར་ལྷར་འཛིན་ཏེ་དེ་ཡང་འདྲེ་ཡིན། ལྷོ་ཕྱོགས་ན་ཡར་ཀླུང་ཤམ་
པོ་ལྷར་འཛིན་ཏེ་དེ་ཡང་འདྲེ་ཡིན། བྱང་ཕྱོགས་ན་གཉན་ཆེན་་་
ཐང་ལྷ་ལྷར་འཛིན་ཏེ་དེ་ཡང་འདྲེ་ཡིན། རང་ཅག་བོད་ཐམས་་་
ཅད་འདྲེ་བ་བྱ་བ་ཡིན།ཞེས་གསུངས་པའི་ཕྱིར་རོ། །མདོར་ན།
ཐར་འདོད་ཀྱི་གདུལ་བྱ་ཆོས་ཅན། ཁྱོད་ཀྱིས་སངས་རྒྱས་ལ་་་་་
སྐྱབས་སུ་སོང་ནས་ལྷ་གཞན་སྐྱབས་སུ་འཛིན་མི་རིགས་ཏེ། གལ་
ཏེ་བཟུང་ན་སངས་རྒྱས་ལ་བློ་རྩེ་གཅིག་ཏུ་མ་བཀལ་བར་འགྱུར་
བའི་ཕྱིར་རོ། །ཞེས་སོ། །འོན་ཀྱང་མཆོག་གསུམ་ལ་ཡིད་མ་ཆེས་
ནས་དེ་དག་ལ་བློ་འགེལ་ན་མི་རུང་བ་ཡིན་གྱི། གནས་སྐབས་ཀྱི་
བྱ་བ་ཕྲན་བུ་རེའི་གྲོགས་སུ་འཚོལ་བ་མི་རུང་བ་མིན་ཏེ། དཔེར་
ན༑ སྦྱིན་བདག་ལ་འཚོ་བའི་གྲོགས་འཚོལ་བ་དང་། སྨན་པ་ལ་
ནད་གསོ་བའི་རེ་ལྟོས་འཆའ་བ་བཞིན་ཏེ། ལམ་རིམ་ཆེ་ཆུང་་་་་
སོགས་སུ་གསལ་བ་ལྟར་རོ། །དེ་ལྟ་ནའང་། རབ་བྱུང་སྟོན་པའི་་
ན་བཟའ་ཅན་ཞིག་ཡིན་ན། འཇིག་རྟེན་པའི་ལྷ་ཀླུ་གཞི་བདག་་་
སོགས་ལ་ཕྱག་འཚལ་བར་མི་འོས་པ་ཡིག་ཆ་མང་པོར་གསུངས་་
མོད། གནའ་དུས་དབུས་གཙང་དུ་སྡེ་སྲིད་དང་མི་དབང་ཆེན་པོ་
ཚོར་ཡང་རབ་བྱུང་གིས་ཕྱག་འཚལ་དགོས་པའི་སྲོལ་ངན་ཞིག་་་
ཡོད་དེ། དཔེར་ན། རྒྱལ་བ་ཚངས་དབྱངས་རྒྱ་མཚོའི་སྤྲུལ་སྐུ་་་་་
གདན་སར་འགོད་སྐབས། ལྕང་སྐྱ་ངག་དབང་བློ་བཟང་ཆོས་་་་
177



ལྡན་གོང་མ་རྒྱལ་པོའི་སྐུ་ཚབ་ཏུ་དབུས་ལ་ཕེབས་ནས་སྡེ་སྲིད་
སངས་རྒྱས་རྒྱ་མཚོ་ལ་ཕྱག་འབུལ་མཛད་པའི་ལོ་རྒྱུས་ཡོད་པ་་་་
བཞིན་ནོ། །དེར་མ་ཟད་དེང་སང་གསུང་རབ་ཀྱི་དགོངས་དོན་ཅི་
ཡང་མི་ཤེས་པའི་སྤྲུལ་མིང་རྐྱང་པ་འཛིན་པའི་གྲྭ་ལོག་འགའ་་་་
ཞིག་ལ་མི་མང་གིས་རྨོངས་དད་ཀྱིས་ཕྱག་འཚལ་ཞིང་བཀུར་བའི་
རྗེས་སུ། སྐྱབས་འགྲོའི་བསླབ་བྱ་མི་ཤེས་པའི་རབ་བྱུང་འགའ་རེ་
ཡང་འཇུག་ལ། དེའི་ཚེ་ཁོ་རང་ཚོར་ཕྱི་མར་རང་ཉིད་ཀྱང་གར་་
འགྲོ་ལྐོག་ཏུ་གྱུར་ཀྱང་ད་དུང་ཁྲི་དང་སྟན་མཐོན་པོ་གང་རུང་་་
རེའི་སྟེང་དུ་འགྱིང་ནས་ཡིན་མདོག་ཁ་པོ་བྱས་ཏེ་མཇལ་ཁ་་་་་་་
གནང་ཁུལ་དང༌། གཞན་ཐར་ལམ་ལ་འདྲེན་ཁུལ་སོགས་བྱས་་་
ནས་རྒྱུན་དུ་དཀོར་ལ་འབགས་པ་དང་། རབ་བྱུང་གཞན་མཐོང་
ཆུང་དང་རང་གི་དམའ ་སར་འདུག་ཏུ་བཅུག་པ་སོགས་ནི། །
སྐྱབས་འགྲོའི་བསླབ་བྱ་དང་ཡོངས་སུ་འགལ་ཞིང་། བདག་་་་་་
གཞན་གཉིས་འཕུང་གི་རྒྱུ་ལས་དགེ་མཚན་ཅི་ཡང་མེད་དོ། །དེ་་
ལྟར་སྤྲུལ་མིང་འཛིན་པའི་རབ་བྱུང་འགའ་རེས་ཐོས་བསམ་དང་
ཉམས་ལེན་ལ་མི་འབད་པར་རྟོགས་པ་མཐོ་མདོག་བྱས་ཏེ། དང་
པོ་ནས་གྲོང་ཆོག་དང་། གཞན་མགོ་སྐོར་ཐབས་ལ་འབད་པ་ནི། །
བསྟན་པ་བཤིག་ཚུལ་ལས་འཛིན་ཚུལ་ཞིག་གཏན་ནས་མིན་ནོ། །
དེས་ན་དེང་སང་སྤྲུལ་མིང་འཛིན་པའི་བསྟན་བཤིག་མང་བས།།
ཡང་དག་པ་དང་ཡང་དག་པ་མ་ཡིན་པའི་ཁྱད་པར་ལ་བརྟག་་་་
པར་བྱའོ། །དེའི་ཚུལ་ཡང་དཔེར་ན། སྐྱབས་མཆོག་ཀིརྟི་རིན་པོ་
ཆེ༑ རོང་ཆེན་དགེ་འདུན་རྒྱལ་མཚན་དཔལ་བཟང་པོའི་ལྗགས་
ཀྱི་དབུས་སུ་ཨཱ་དཀར་པོ་ཤིན་ཏུ་གསལ་ཞིང་ཐུགས་ཀར་ཧཱིདང་
178
，
，，
，，



ཧཱུཾ༑ ཕྱག་ཞབས་ལ་འཁོར་ལོའི་རི་མོ་གསལ་བར་ཡོད་པ་དང་། །
ལྷ་དང་བླ་མས་ལུང་བསྟན་མང་པོའི་གཏེར་དུ་གྱུར་ཅིང་། སྡོམ་་
པ་གསུམ་གྱི་བཅས་མཚམས་ཕྲ་མོ་ཚུན་ཆད་མིག་འབྲས་ལྟར་་་་་་་
བསྲུངས་བའི་སྒོ་ནས་མཁས་པའི་བྱ་བ་འཆད་རྩོད་རྩོམ་གསུམ་་་
གྱིས་བསྟན་འགྲོའི་དོན་བླ་ན་མེད་པར་མཛད་པ་སོགས་དང༌།
མཐུ་སྟོབས་གྲུབ་པའི་དབང་ཕྱུག་བསྟན་པ་རིན་ཆེན་ལྷུམས་སུ་་་
ཞུགས་མ་ཐག་ཡུལ་དེར་འཛའ་ཚོན་ཡང་ཡང་ཤར་ཞིང་ཕྱི་ནང་་
ཀུན་ཏུ་དྲི་བཟང་འཐུལ་བ་དང་། འཁྲུངས་མ་ཐག་ཞལ་ནས་ཨོ་
མ་ཎི་པདྨེ་ཧཱུྃ། གསུངས་པ་དང༌། དགུང་ལོ་གསུམ་གྱི་ཐོག་ཐུགས་
རྗེ་ཆེན་པོའི་ཞལ་གཟིགས་པ་སོགས་སྔར་ལྟར་དང་། འགྲོ་མགོན་
བསྟན་པ་རབ་རྒྱས་འཁྲུངས་མ་ཐག་ཞལ་ནས་ཧིཞེས་ཡང་ཡང་
གསུངས་པས་ཡབ་ཀྱི་ཐུགས་ལ་འདི་མི་མ་ཡིན་གྱི་ཆོ་འཕྲུལ་ཡིན་
སྙམ་ནས། ཨ་མྱེས་ཀེ་རུ་དམར་ཡག་གི་སྐེད་ནས་ལན་གསུམ་ཙམ་
ལ་ཐུར་དུ་འཕངས་ཀྱང་ཕ་བོང་འདམ་ལྟར་བརྫིས་པ་དང་། ཡིག་
དྲུག་དང་ཨ་ར་པ་ཙ་གསུང་བཞིན་ཞལ་འཛུམ་པར་མཛད་ཅིང་་
ཐ་མའི་སྐབས། ད་ཨ་ཕ་ཁྱོད་ལ་ང་མི་མཁོ་ན་གཞན་ལ་ཚོངས་་་
ཤིག་དང་དངུལ་མང་པོ་ཁུག་རྒྱུ་རེད་ཅེས་གསུངས་པས་ཐམས་་་
ཅད་ཡ་མཚན་པ་དང་། ཟླ་བ་གཉིས་ནས་གཏམ་ཅི་འདོད་དུ་སྨྲ་
ནུས་ཤིང་ང་བསྟན་པ་རིན་ཆེན་གྱི་སྐྱེ་བ་ཡིན་གསུངས་པ་དང་། །
མཉམ་མེད་ཇོ་བོ་རྗེ་དང་། འབྲོམ་སྟོན་པ། འཇམ་དབྱངས་བླ་མ་
ཙོང་ཁ་པ། ཐུགས་རྗེ་ཆེན་པོ་སོགས་ཀྱི་ཞལ་གཟིགས་པ་སོགས་་་
སྔར་ལྟར་དང་། ཐོགས་མེད་བློ་བཟང་འཇམ་དབྱངས་འཁྲུངས་་
ནས་ཟླ་གཉིས་ལོན་པ་ན། ང་ནི་བསྟན་པ་རབ་རྒྱས་ཀྱི་སྐྱེ་བ་ཡིན་
179



བསྟན་པ་དར་རྒྱས་ནི་ངའི་དཔོན་པོ་ཡིན་གསུངས་པ་དང༌། རྡོལ་
དྲིལ་ཕྱག་ཕྲེང་སོགས་ངོས་འཛིན་གནང་ནས་ཕྱག་ཕྲེང་མགུལ་དུ་
བཞེས་ཤིང་། དྲིལ་བུ་འཁྲོལ་བཞིན་ཞལ་འཛུམ་པར་མཛད་པ་་་་
སོགས་སྔར་ལྟར་དང་། རྗེ་བློ་བཟང་འཕྲིན་ལས་དཀོན་མཆོག་་་་
བསྟན་པ་རྒྱ་མཚོ་འཁྲུངས་མ་ཐག་མཚན་མོ་ཡིན་ཀྱང་། ཁྱིམ་གྱི་་
ཕྱི་ནང་ཀུན་ཏུ་འོད་དཀར་པོས་ཁྱབ་པ་དང༌། དགུང་ལོ་གཉིས་་
ཀྱི་ཐོག་ཡིག་དྲུག་གསལ་པོར་གསུངས་ཤིང༌། ངའི་དགོན་པ་ཤར་
ཕྱོགས་སུ་ཡོད། ད་ལྟ་ཚོགས་འཚོགས་ཀྱིན་འདུག་གསུངས་ནས་་
དགའ་སྤྲོ་ཆེན་པོ་གནང་བ་སོགས་སྔར་ལྟར་དང་། ངག་དབང་བློ་
བཟང་བསྟན་པ་ཚེ་རིང་འཁྲུངས་ཉིན། ནམ་མཁར་འོད་ཀྱིས་་་་
ཁྱབ་པ་སོགས་སྐྱེས་བུ་དམ་པའི་རྟགས་དུ་མ་དང་ལྡན་ཞིང༌། ང་
ཀིརྟི་ཡིན་པས་ལྷ་མོ་དགོན་དུ་ཕེབས་དགོས་གསུངས་པ་སོགས་་་
སྔར་ལྟར་དང་། མདོར་ན་སྐུ་ཕྲེང་རིམ་བྱོན་ཐམས་ཅད་ཀྱིས་སྔོན་
གནས་རྗེས་དྲན་དང་གོང་མ་གོང་མའི་ཡོ་བྱད་སོགས་ངོས་འཛིན་
མ་གནང་བ་གཅིག་ཀྱང་མེད་པ་སོགས་ཀྱི་ཚུལ་དང་། རྒྱལ་བ་་་་
དགེ་འདུན་རྒྱ་མཚོ་ཡབ་ཀྱི་བང་ཐོགས་སྐབས། ནམ་མཁའི་་་་་
དབྱིངས་ནས་འབྲུག་གྲགས་པ་གསན་ནས། ཕ་བློ་བཟང་གྲགས་
པས་ཆོས་གསུངས་པ་འདྲ་བའི་སྒྲ་ཞིག་གོ་གསུངས་པར། ཡབ་་་་
ཀྱིས་ཕ་བློ་བཟང་གྲགས་པས་ཆོས་ཇི་ལྟར་གསུངས་དྲིས་པར། འོ་
ལགས་སོ། །བཤེས་གཉེན་དུལ་བ་ཞི་བ་ཉེར་ཞི་བ། །ཡོན་ཏན་་་
ལྷག་པ་བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྟོགས་པ་སྨྲ་
མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་ལ་བརྟེན། །ཞེས་
གསུངས་པ་རེད་ཅེས་རྗེ་དགེ་འདུན་གྲུབ་པས། རྗེ་ཙོང་ཁ་པ་ལས་
180
，
，



ཆོས་གསན་པ་རྗེས་སུ་དྲན་པ་དང་། ཡང་དགུང་ལོ་གསུམ་གྱི་་་་་
དུས་ཡུམ་གྱིས་སྡིགས་མོ་བྱས་པར། ཁྱོད་རང་ང་ལ་མ་འཐབ་སྡིག་
ཡོང་གསོལ་བ་ཐོབས་གསུངས། ཇི་ལྟར་འདེབས་ཞུས་པར།
དགོས་འདོད་ཀུན་འབྱུང་ནོར་བུ་བསམ་འཕེལ་ཁྱོད། །ཡོན་ཏན་
ཐམས་ཅད་མ་བསླབས་ཐུགས་སུ་ཆུད། །ཐོས་བསམ་སྒོམ་པ་་་་་
མཐར་ཕྱིན་གྲུབ་པ་བརྙེས། །ཕྲིན་ལས་རྒྱུན་མི་ཆད་ལ་གསོལ་བ་་
འདེབས། །འདི་ཐོན་གསུངས་ཏེ་སྐུ་ཚེ་དེ་ལ་ཚིགས་བཅད་རྩོམ་་་
པའི་ཐོག་མ་ཡིན་པ་དང༌། སུམ་པ་པཎྜི་ཏ་ཡེ་ཤེས་དཔལ་འབྱོར་
དང༌། འཇམ་དབྱངས་བཞད་པ་འཇིགས་མེད་རྒྱ་མཚོ་སོགས་་་་
ཚད་མའི་སྐྱེས་བུ་རྣམས་ཀྱི་རྣམ་ཐར་ལྟར་བྱོན་པའི་སྐུ་སྐྱེ་རྣམས་
ནི་སྐུ་སྐྱེ་ཡང་དག་པ་དང་། སུམ་པའི་རང་རྣམ་དུ། ཁ་ཅིག་ལ་བློ་
གསལ་བ་ཞིག་གི་ཚོད་དུ་ཡང་མི་སླེབ་པ་དང་། ད་དུང་སྐྱོན་གྱི་་་
གོང་བུར་གྱུར་ནས་དམ་པ་སྔ་མའི་ཞབས་འདྲེན་ནག་ཆང་སྨྱོ་་་་་
སྤྱོད་ཁ་མཆུའི་མགོ་འདྲེན་བྱས་པས། སྐྱེས་བུ་མ་དག་པ་ཚོས་ལས་
འབྲས་དང་ས་ལམ་སྐྱེ་རིམ་དང་། དེ་ལས་ཉམས་མི་ཉམས་ཀྱི་ས་
མཚམས་སོགས་ལ་ཐེ་ཚོམ་དང་སྒྲོ་སྐུར་དང་ཆོས་ལ་དབང་ཟ་་་་
བའི་སྡིག་པ་གསོག་ཅེས་གསུངས་པ་ལྟར་གྱུར་ན་སྤྲུལ་རྫུན་ཡིན་་
ཞིང་། བདེན་གཏམ་རྣ་བའི་བདུད་རྩིར་ཡང་། ཁ་དཔེར། མེ་་་
ཏོག་ཕལ་ཆེར་ཆུ་བོའི་འགྲམ་དུ་སྐྱེ། །བླ་མ་ཕལ་ཆེར་ཕྱུག་པོའི་བུ་
ལ་འཁྲུངས། །ཞེས་པ་ལྟར་དུས་ཆེས་ཆེར་སྙིགས་པ་དང་བསྟུན་སྐུ་
སྐྱེ་འཚོལ་བའི་སྲོལ་ག་བཟང་པོ་རྣམས་རིམ་གྱིས་ཉམས་ནས་རང་
འདོད་གང་བྱུང་གིས་བླ་རྒན་རེ་གྲོངས་ན་སྤྲུལ་སྐུའམ་ཞབས་དྲུང་
དང༌། སྔགས་རྒན་རེ་གྲོངས་ན་སྐུ་ལོའམ་སྐུ་འབའ་ཞེས་གཅེས་་་
181
8



མིང་བཏགས་པ་ཞིག་བཙལ་ནས་འདོན་ཆོག་ཙམ་ལས་ཡོན་ཏན་
ཅི་ཡང་མི་སློབ་པར་ཟང་ཟིང་སྡུད་པའི་ཚོང་རྟེན་བྱེད་ཅི་ཐུབ་་་་
དང་བླང་དོར་ལ་རྨོངས་པའི་སྐྱེ་བོ་རྣམས་བསླུ་གང་ཐུབ་བྱེད་པ་
ནི༑ ངེས་པར་བསྟན་པ་ལ་གཅེས་པར་འཛིན་པ་ཞིག་གིས་་་་་
བལྟས་ན་ཤིན་ཏུ་ཡ་ང་བའི་གནས་སོ། །ཞེས་དང་། བདག་ཉིད་་
སྐུ་གསུམ་གྲངས་ལའང་རབ་རྨོངས་ན། །སྤྲུལ་སྐུ་འཁྲུལ་མེད་ཡིན་
པ་མཐོལ་ལོ་བཤགས། །ཞེས་དང་། སྦྱངས་ཡོན་ཆེ་ཞིང་ཚུལ་་་་་
ཁྲིམས་ཡོངས་སུ་དག །ཐུགས་བསམ་དཀར་ཞིང་འདོད་ཆུང་ཅན་
ཡིན་ན། །མར་མེ་ཟིན་སྒྲིལ་ཐབས་ལ་ལྟོས་མིན་པར། །སྐྱེ་བོ་ཀུན་
གྱིས་བཀུར་བའི་བླ་མར་འོས། །ཞེས་དང་། རྒྱལ་དབང་ལྔ་པས། །
མི་ཤེས་གདོལ་བའི་ཕྲུ་གུ་དར་ཟས་ཀྱིས། །ཕང་ཕུང་མཛེས་པར་་
བྱས་ཏེ་མཐོན་པོའི་ཁྲིར། །བླུན་པོའི་འཁོར་ཚོགས་དབུས་ན་་་་་
འགྱིང་བ་ཡི། །བ་མོས་ཐུབ་བསྟན་པད་ཚལ་བཅོམ་གྱིས་དོགས། །
ཆོས་སྤྱོད་བཅུ་ཡི་སྒྲུབ་པ་རྒྱབ་བོར་ནས། །ཁ་དྲག་དཔུང་དང་རྒྱུ་
ནོར་གཡོ་ཁྲམ་གྱིས། །འགྲོ་བའི་ཕན་བདེ་སྒྲུབ་པར་རློམ་བྱེད་ན། །
ཀུན་མཁྱེན་ཤཱཀྱའི་གཙོ་དེ་འཁྲུལ་པར་ངེས། །ཞེས་དང༌། བོད་་་་
འདིར་སྦྱངས་ཤིང་ཤེས་ལ་ཐ་མ་ཟེར། །ཐོས་བྲལ་མ་བསླབས་སྐྱེས་
བུ་དམ་པར་ལྟ། །གསེར་དང་སྣག་ཚ་བསྲེས་པའི་རྒྱལ་ཁམས་་་་་
འདིར། །ཡུལ་དབུས་ཟེར་ཡང་ཀླ་ཀློའི་གྲོང་ཁྱེར་འདྲ། །ཞེས་དང་།
ལྕང་སྐྱ་རོལ་པའི་རྡོ་རྗེས། བྱིས་པའི་དུས་ནས་ཐོས་བསམ་ལོང་་་
མེད་པར། །དར་གོས་ཀྱིས་བཀླུབས་ཚོང་ཟོང་བཞིན་དུ་འགྲིམ། །
དད་གཤིན་དཀོར་གྱི་ཟས་ལ་བག་མེད་སྤྱོད། །གནས་བརྟན་དགེ་
འདུན་ཕྱག་དང་བསྙེན་བཀུར་ལེན། །ལྔ་བདོའི་སྐུ་སྐྱེ་རྣམས་ལ་་་
182



ཐུགས་རྗེས་གཟིགས། །ཞེས་དང་། ཕུར་ལྕོག་བྱམས་པ་རིན་པོ་
ཆེས། །འཁོར་སློབ་མང་པོར་བཀའ་ཆོས་གསུང་སྐབས་ཤིག་ན།
དུས་ངན་གྱི་སྐུ་སྐྱེ་ཚོ་སྐྱེ་བ་རེ་བླངས་ཀྱིན་ཇེ་ངན་དུ་འགྲོ་ཞེས་་་་་
བཀའ་བཀྱོན་གནང་བར་ཀུན་མཁྱེན་འཇིགས་མེད་དབང་པོའི་་
རྣམ་ཐར་དུ་གསུངས་པ་དང་། ཨ་རིག་དགེ་བཤེས་ཆེན་མོ་སྐུ་་་་
འདའ་ཁར་སློབ་མ་རྣམས་ཀྱིས་སྐུ་སྐྱེ་འཁྲུལ་མེད་ཅིག་འབྱོན་པར་
ཞུས་པ་ན། སྤྱིར་ཁོ་ལ་རང་དབང་ཞིག་ཡོད་ན་ཡིད་དགའ་ཆོས་་
འཛིན་དུ་འགྲོ་བས་སྐུ་སྐྱེ་མེད། གལ་ཏེ་དགོས་ན་བྱིས་པའི་དུས་་
ནས་ལམ་རིམ་དང་སྔགས་རིམ་གཉིས་བློ་ཐོག་ནས་ཤར་ཤར་་་་་
འདོན་ཤེས་པ་ཙམ་དུ་མ་ཟད། ཁྱི་གཏུམ་པོས་དེད་ཀྱང་ཁ་ནས་་
མི་ཆད་པ་ཞིག་རྙེད་ན་ཁོའི་སྐུ་སྐྱེ་ཡིན། ཞེས་གསུངས་པ་དང་།
བདག་གི་བླ་མ་རིན་པོ་ཆེ་མི་ཏྲིའི་མཚན་ཅན་གྱིས་ཀྱང་བ ཀའ་་་་
ཆོས་གསུངས་པའི་སྐབས་ལ་ལར། དེང་སང་སྤྲུལ་སྐུར་རློམ་པ་་་་
མང་མོད། བསྟན་འགྲོར་ཕན་ཐོག་རྒྱུ་ལྟ་ཞོག སྡོམ་མགོ་ཡང་མི་
ཐོན་མཁན་ཆེས་མང་བས་སྐྱོ་བ་ཆེ། དེས་ན། ནམ་ཞིག་ཁོ་བོ་ལ་
སྤྲུལ་སྐུ་ཞིག་ཡོད་ན། བྱིས་པའི་དུས་ནས་གསང་འདུས་རྩ་རྒྱུད་བློ་
ཐོག་ནས་ཤར་མར་འདོན་ཐུབ་པ་ཞིག་ཡིན་དགོས་པ་སོགས་ཁྱད་
ཆོས་མང་པོ་ཞིག་ལྡན་དགོས་ཚུལ་གསུངས་པ་རྣམས་ལ་ལྟོས་དང་
བསྟན་འགྲོར་ཕན་པའི་མགོན་སྐྱབས་ཀྱི་སྐུ་སྐྱེ་ནི་ལས་སླ་མོ་ཞིག་
གཏན་ནས་མིན་ནོ། །གཉིས་པ་ནི། བསྡུས་པས་ཆོག་ལ། ཐར་་་་
འདོད་ཀྱི་གདུལ་བྱ་ཆོས་ཅན། ཁྱོད་ཆོས་ལ་སྐྱབས་སུ་སོང་བས་་་
སེམས་ཅན་ལ་བསམ་སྦྱོར་གྱིས་གནོད་འཚེ་བྱ་མི་རིགས་པ་དང་།
མུ་སྟེགས་ཀྱི་གཞུང་སོགས་ལོག་པའི་ཆོས་ལ་ཡིད་བརྟན་མི་རུང་།
183



L
བར་གྲུབ་སྟེ། སངས་རྒྱས་ཀྱི་བསྟན་པ་སྙིང་རྗེས་རབ་ཏུ་ཕྱེ་བ་་་་
དང་ཕྱིན་ཅི་མ་ལོག་པའི་བདག་ཉིད་ཅན་ཡིན་པའི་ཕྱིར་རོ། །
ཞེས་པའོ། །གསུམ་པ་ནི། མཆོག་གསུམ་ལ་སྐྱབས་སུ་ཡིད་མི་ཆེས་
ཤིང་སྐུར་བ་འདེབས་པ་རྣམས་དང་མཐུན་པར་མི་བྱེད་པ་སྟེ།
མདོར་ན། ཐར་འདོད་ཀྱི་གདུལ་བྱ་ཆོས་ཅན། ཁྱོད་དགེ་འདུན་་
ལ་སྐྱབས་སུ་སོང་བས་མུ་སྟེགས་ཅན་སོགས་ལས་འབྲས་ལ་ཡིད་་
མི་ཆེས་ཤིང་སྐུར་བ་འདེབས་པ་དང་དམ་ཚིག་ཉམས་པའི་མི་་་་
རྣམས་དང་འགྲོགས་མི་རིགས་ཏེ། དེ་དག་གིས་དགེ་འདུན་ལ་་་་
དགྲར་ལྟ་ཞིང་དམ་ཚིག་ཉམས་པ་དང་འགྲོགས་ན་དེའི་ཉམས་་་
གྲིབ་ཀྱིས་ཡོན་ཏན་རྣམས་འགྲིབ་ཅིང་དངོས་གྲུབ་ཀྱི་སྒོ་འགོག་་་
པའི་ཕྱིར་རོ། །ཞེས་སོ། །
སྒྲུབ་པའི་བསླབ་བྱ་བཤད་པ། །
གཉིས་པ་སྒྲུབ་པའི་བསླབ་བྱ་ལ་གསུམ། སངས་རྒྱས་ཀྱི་སྐུ་
གཟུགས་བཟོ་ལེགས་ཉེས་ཅི་འདྲ་ཞིག་ཡིན་ཡང་དེ་ལ་འཕྱ་སྨོད་
སོགས་མ་གུས་པ་སྤངས་ཏེ་སངས་རྒྱས་དཀོན་མཆོག་དངོས་ཀྱི་
འདུ་ཤེས་འཇོག་པ་དམ་པའི་ཆོས་ཚིགས་བཅད་གཅིག་ཡན་ཆད་
ལ་འགོམ་ཡུག་སོགས་མ་གུས་པ་སྤངས་ཏེ་ཆོས་དཀོན་མཆོག་་་་
དངོས་ཀྱི་འདུ་ཤེས་འཇོག་པ། ངུར་སྨྲིག་གི་རྟགས་ཙམ་འཛིན་པ་
ཡན་ཆད་ལ་བརྙས་སྨོད་སོགས་མ་གུས་པ་སྤངས་ཏེ་དགེ་འདུན་་
དཀོན་མཆོག་དངོས་ཀྱི་འདུ་ཤེས་འཇོག་པའོ། །ཡང་ན། སངས་་
རྒྱས་ལ་བརྟེན་པའི་སྒྲུབ་པའི་བསླབ་བྱ། ཆོས་ལ་བརྟེན་པའི་སྒྲུབ་
པའི་བསླབ་བྱ། དགེ་འདུན་ལ་བརྟེན་པའི་སྒྲུབ་པའི་བསླབ་བྱ་
184



ཞེས་བྱས་ཀྱང་ཆོག་མོད་འདིར་དང་པོའི་དབང་དུ་བྱའོ། །དང་པོ་
ནི༑ སངས་རྒྱས་ཀྱི་སྐུ་གཟུགས་བཟོ་ལེགས་ཉེས་ཅི་འདྲ་ཞིག་་་་
ཡིན་ཡང་དེ་དག་གཏའ་མར་འཇོག་པ་དང་འོ་བརྒྱལ་སར་འཇོག་
པ་ལྟ་བུའི་མ་གུས་པ་དང་བརྙས་སྨོད་སོགས་མི་བྱ་བར་མཐོང་མ་
ཐག་ནས་ལག་ཐལ་མོ་སྦྱར་ཏེ་བདག་འཁོར་བ་ལས་སྒྲོལ་བའི་་་་་་
སྟོན་པ་ཐུགས་རྗེ་ཅན་དེའི་སྐུའོ་སྙམ་དུ་གུས་ཕྱག་སོགས་བྱ་ཞིང་།
ད་ལྟ་སྐུ་བརྙན་དེ་དག་གིས་ཆོས་སྟོན་པར་མི་སྣང་བ་ནི་རང་གི་་
སྣང་བ་མ་དག་པ་མ་གཏོགས། སར་གནས་ཀྱི་སེམས་དཔའ་་་་་་
རྣམས་ལ་དེ་དག་གིས་ཆོས་སྟོན་པ་སོགས་མདོ་སྡེ་རྒྱན་ལས་་་་་་
གསུངས་པ་ལྟར་ཡིན་པའི་ཕྱིར་སྙམ་དུ་བསམ་པ་དང་། རྣལ་་་་་
འབྱོར་པ་ཆེན་པོས་ཇོ་བོ་ལ་འཇམ་དབྱངས་ཀྱི་སྐུ་ཞིག་ཕུལ་ནས་
འདི་ལེགས་ཉེས་ཅི་འདྲ་ཞེས་སོགས་ཞུས་ཚེ། ཇོ་བོའི་ཞལ་ནས་རྗེ་
བཙུན་གྱི་སྐུ་ལ་མི་ལེགས་པ་མེད་ལྷ་བཟོ་ནི་འབྲིང་གསུངས་ནས་
སྤྱི་བོར་བཞག་པ་དང་། ཕུ་ཆུང་བས། ང་ལ་ནི་ལྷ་ལ་ལྟ་ལུགས་་་
ཤིག་ཡོད། བདག་གི་སྐྱབས་གནས་བླ་ན་མེད་པ་ཡིན་སྙམ་དུ་ལྟ་་
བ་ཡིན། ཞེས་པ་དང་། རྟེན་འོ་བརྒྱལ་བའི་ས་ནས་འོ་མི་བརྒྱལ་
བའི་སར་སྤྱན་མ་དྲངས་ན་ཕ་བཙོན་དོང་དུ་བཟུང་བ་མ་བླུས་པ་
དང་འདྲ་བ་དང་། ནུས་པ་མེད་ན་ཉེས་པ་མེད་པར་ཤ་ར་བས་་་
གསུངས་སོ། །སྟོན་པ་འཁོར་བ་འཇིགས་མྱ་ངན་ལས་འདས་རྗེས་
སུ༑ རྒྱལ་པོ་མཛེས་ལྡན་གྱིས་མཆོད་རྟེན་ཆེན་པོ་ཞིག་བྱེད་དུ་་་་
བཅུག་པ་ན། གླ་མི་ཞིག་གིས་འདི་ལྟ་བུ་ནམ་ཟིན་པར་འགྱུར་མ་
ཤེས་སོ་ཞེས་ལན་གཉིས་འཕྱས་པ་ལ། ཕྱིས་ལེགས་པར་ཟིན་པ་ན་
འགྱོད་དེ། གླ་རྔན་གྱིས་གསེར་གྱི་དྲིལ་བུ་བྱེད་དུ་བཅུག་སྟེ་མཆོད་
185



E-
རྟེན་ལ་བཏགས་པས། མདོག་ངན་ཞིང་ལུས་ཆུང་བ་སྐད་སྙན་་་་་
པའི་སྙན་པ་བཟང་ལྡན་དུ་སྐྱེས་པར་ལུང་ཕྲན་ཚེགས་ལས་་་་་་་
གསུངས་པ་དང་། ཨེ་ལའི་འདབ་སོགས་ཀྱི་བྱུང་བ་རྣམས་ཀྱང་་་
བསམ་པར་བྱའོ། །དེས་ན་ས་ཆ་འགར། བུ་སྟོན་རིན་པོ་ཆེ་ལ་བུ་
སྟོན་ཁ་ཆེ་དང་། རྗེ་ཐམས་ཅད་མཁྱེན་པ་ལ་ཨ་མདོ་སྣ་བོ་ཆེ་ཞེས་
འབོད་པ་ལ་གོ་བ་ཕྱིན་ཅི་ལོག་རྒྱག་པ་སོགས་གཏན་མི་རུང་ཞིང་།
ཁ་ཆེ་དང་སྣ་བོ་ཆེ་ནི་གང་དུ་འཁྲུངས་པའི་ཕ་མེས་རྒྱུད་ཀྱི་ཐོབ་་
དང་གོ་སའི་མིང་ཡིན་པར་ཤེས་པར་བྱའོ། །མདོར་ན། སངས་་་་
རྒྱས་ལ་སྐྱབས་སུ་སོང་བའི་གང་ཟག་ཆོས་ཅན། ཁྱོད་ཀྱིས་སངས་
རྒྱས་ཀྱི་སྐུ་གཟུགས་ལ་སངས་རྒྱས་དངོས་ཀྱི་འདུ་ཤེས་འཇོག་པ་
ལ་བསླབ་དགོས་ཏེ། ཁྱོད་སངས་རྒྱས་ལ་སྐྱབས་སྟོན་པ་པོར་་་་་
འཛིན་པའི་གང་ཟག་ཡིན་པའི་ཕྱིར། ཞེས་སོ། །གཉིས་པ་ནི།
གླེགས་བམ་མམ་དམ་པའི་ཆོས་ཚིག་བཞི་བ་ཞིག་ཡན་ཆད་གཏའ་
མར་འཇོག་པ་ཟོང་དུ་བྱེད་པ་ས་སྒྲེ་བོ་དང་འོ་བརྒྱལ་སོར་འཇོག་
པ༑ ལྷམ་དང་སྦྲགས་ཏེ་འཁུར་བ་དང་འགོམ་ཡུག་སོགས་སྤངས་
ཤིང་། བདག་འཁོར་བ་ལས་སྒྲོལ་བར་བྱེད་པའི་སྐྱབས་དངོས་དེ་
འདིའོ་སྙམ་དུ་གུས་པ་སྐྱེད་ཅིང་ཕྱག་མཆོད་སོགས་བྱ་བ་སྟེ། དགེ་
བཤེས་སྤྱན་སྔ་བས། གསུང་རབ་གདན་དྲངས་པ་མཐོང་བ་ན་་་་་
ཐལ་མོ་སྦྱར་ནས་ལྡང་། ཕྱིས་ལྡང་མ་ནུས་པ་ན་ཐལ་མོ་སྦྱར་བའི་
རྣམ་ཐར་དང་། ཇོ་བོ་མངའ་རིས་སུ་བྱོན་པ་ན། ཡིག་མཁན་ཞིག་
གིས་སོ་དྲེག་གིས་ཆོས་ལ་སྐུད་པ་གཟིགས་ནས། ཇོ་བོས་མ་བཟོད་
པར་ཨ་ཙ་མ་མི་རུང་མི་རུང་གསུངས་པ་སོགས་སྔོན་བྱོན་དམ་པ་
རྣམས་ཀྱི་རྣམ་ཐར་ལྟར་བྱ་དགོས་ཀྱང༌། མཁས་རློམ་ལ་ལས།
186



ཆོས་དཀོན་མཆོག་ལ་འགོག་ལམ་གང་རུང་གིས་ཁྱབ་བ་རྒྱུ་མཚན་
དུ་བྱས་ནས་ལུང་གི་ཆོས་རྣམས་སྐྱབས་ཡུལ་དུ་མི་རྩི་བ་ནི། །
གཏན་མི་རུང་སྟེ། རྒྱུད་ལས། བློ་མཆོག་རྣམས་ཀྱི་ཀུན་དགའ་ར་
བ་སྟེ། །དམན་པས་འཇིགས་པ་རྣམས་ཀྱི་རྒྱལ་བྱེད་ཚལ། །སྲིད་་་
པའི་འབྱོར་བ་ཟིལ་གྱིས་གནོན་པའི་མཆོག །གསུང་མཆོག་ཆོས་་
ལ་བདག་ནི་སྐྱབས་སུ་མཆི། །ཞེས་ཆོས་དཀོན་མཆོག་གི་ཐད་དུ་
ལུང་གི་ཆོས་གསུངས་པ་གནད་ཆེ་བའི་ཕྱིར་དང༌། ཀུན་མཁྱེན་་་
འཇིགས་མེད་དབང་པོས་ཀྱང་། ད་ལྟ་འདི་ལ་ཆོས་དཀོན་མཆོག་
དང་སྐྱབས་དངོས་བྱས་ནས་རང་རྒྱུད་ལ་མ་བརྟེན་པར་འགོག་་་
ལམ་གྱིས་བསྡུས་པའི་ཆོས་དཀོན་མཆོག་དངོས་དེ་རྒྱུད་ལ་སྐྱེ་་་་་
ཐབས་མེད་པས་འདི་གལ་ཆེ། ཞེས་གསུངས་པའི་ཕྱིར་རོ། །དེས་
ན་དེང་སང་སློབ་གྲྭ་གང་ཆེའི་ནང་དཔེ་ཆ་སོ་སོ་འགོམ་ཡུག་དང་།
ས་སྒྲེ་བོར་འཇོག་པ་ལ་སྣང་རྟགས་མེད་པའི་ཁ་ཕོ་ཅན་འགའ་་་་
ཟུང་འདུག་པ་དང་། དེ་བཞིན་ཕྱོགས་གཞན་དང་གཞན་ན་དེ་་་
འདྲ་མང་བ་ནི། བསྟན་པའི་ཞབས་འདྲེན་ཁོ་ན་ལས་དགེ་མཚན་
ཅི་ཡང་མེད་དོ། །མ་ཟད་དེ་དག་གིས་མཆོག་གསུམ་ཟེར་བ་ཅི་་་་
འདྲ་ཞིག་ཡིན་ཀྱང་མི་ཤེས་མོད་ད་དུང་མཁས་པར་རློམ་ཞིང་་་་
གཞན་གྱིས་ཀྱང་དེ་ལྟར་བཀུར་བ་ནི། དམ་ལོག་དང་ཚིག་ལ་་་་་་
བརྟེན་པས་ས་སྟེང་གང་བ་དང་། ཆོས་ཟབ་མོ་མི་བྲིན་ཟང་ཟིང་
བྲིན། །ཞེས་པའི་དུས་ལ་ཐུག་པར་ཟད་དོ། །དེས་ན། དེ་དག་་་་་
དང་དེ་དག་བཀུར་མཁན་རྣམས་དང་། ཚུལ་ལྡན་དོན་ལ་མཁས་
པ་རྣམས་ལ་སྨོད་མཁན་ཚོས་འུག་པ་ལྷར་བཟུང་ན་ཅིའི་ཕྱིར་མི་
འགྲིག ཤ་ར་བའི་ཞལ་ནས། རང་ཅག་ཆོས་ལ་རྩེད་མོ་ཅི་ཡང་
187



བྱེད་པར་འདུག་སྟེ། ཆོས་དང་ཆོས་སྨྲ་བ་ལ་མ་གུས་པ་ཤེས་རབ་
འཆལ་བའི་རྒྱུ་ཡིན། ： རྨོངས་པ་ད་ལྟ་འདིས་ཆོག འདི་ལས་་་་་
རྨོངས་པ་ན་ཅི་བཏུབ། ཅེས་གསུངས་པ་དང༌། རྗེ་ཐམས་ཅད་་་
མཁྱེན་པས། ཡང་དག་ལྟ་བ་འོད་སྟོང་ལྡན་པ་ནུབ། །གནས་་་་་
ལུགས་འདོམས་པའི་མཁས་རྣམས་ཕལ་ཆེར་གཤེགས། །ལོག་པའི་
ལམ་སྟོན་རྨོངས་པ་ཀུན་གྱིས་བཀུར། །ཀྱེ་མའོ་ཐུབ་བསྟན་སུ་ཡིས་
གནས་པར་ནུས། །ཡིན་ཚུལ་བཤད་ན་མཁས་འདོད་ཅན་དུ་་་་་་
མཐོང་། །ལོག་པར་བསྟན་ན་ལྟ་ངན་ཕྱི་ཕྱིར་འཕེལ། །མི་སྨྲའི་་་་
བརྟུལ་ཞུགས་བཟུང་ན་དོན་མི་འགྲུབ། །ཀྱེ་མའོ་ཐུབ་བསྟན་ཅི་་་
ལྟར་བཟུང་བར་བྱ། །ཞེས་ཐུགས་སྐྱོ་བའི་ཚུལ་གྱིས་གདམས་པ་་་
དང་། རྒྱལ་པོ་ཀྲི་ཀྲིའི་རྨི་ལྟས་ཀྱི་མདོ་རྣམས་ཀྱི་དོན་ལ་བསམ་མི་
རན་ནམ་ཅི། སྨྲས་པ།
གསུང་རབ་འགོམ་ཚོང་བྱེད་དག་ཆོས་སྟོན་འདི། །
ཕ་མ་བསད་ནས་དགེ་སྡིག་བཤད་མཚུངས་པས། །
གཟུར་གནས་མཁྱེན་སྤྱན་ཡངས་རྣམས་མི་འཁྲེལ་ལམ། །
ད་དུང་མཁས་པར་རློམ་པ་ངོ་རེ་ཚ། །
ཞེས་ཀྱང་སྨྲའོ། །མདོར་ན། ཆོས་ལ་སྐྱབས་སུ་སོང་བའི་་་
གང་ཟག་ཆོས་ཅན། ཁྱོད་ཀྱིས་ཆོས་ཀྱི་རྟེན་ལ་གུས་པར་བྱ་་་་་
དགོས་ཏེ། ཁྱོད་སྡུག་བསྔལ་ཕྲ་རགས་ལས་ཆོས་ཀྱིས་སྐྱོབ་པར་རེ་
བའི་གང་ཟག་ཡིན་པའི་ཕྱིར། ཞེས་སོ། །ཁོ་ན་རེ། མི་འཐད་དེ། །
རབ་གནས་མ་བྱས་པའི་རྟེན་ལ་གུས་པ་བྱེད་མི་དགོས་པའི་ཕྱིར་
ཏེ། རྒྱ་གར་སོགས་ན་བཟོ་བོ་རྣམས་ཀྱིས་རྐང་པས་བརྫིས་ནས་
བཟོ་བྱེད་པ་ལ་དེར་རྐང་པ་མ་གཞུག་ཅེས་སྨྲས་པ་ལ་འདི་ལ་རབ་
188
-
--



གནས་མ་བྱས་པའི་ཕྱིར་ཟེར་བའི་ལོ་རྒྱུས་ཡོད་པའི་ཕྱིར་ཟེར་ན།
མི་འཐད་དེ། རྒྱལ་བའི་རྟེན་གྲུབ་ཙམ་ནས་བཀུར་སྟི་བྱ་བའི་འོས་
སུ་གྲུབ་པས་མ་གུས་པ་བྱ་མི་རུང་བ་ནི། ལམ་སྒྲོན་འགྲེལ་བ་དང༌།
པོ་ཏོ་བ། ཀ་མ་བ། སྒོམ་བརྩོན། གླང་ཐང་བ། ཁམས་ལུང་པ་་་
ཀུན་གྱིས་གསུངས་པའི་ཕྱིར་དང་། འདུལ་བ་མདོའི་གནས་མལ་
གྱི་གཞི་ལས། དཀོན་མཆོག་གི་དོན་དུ་ཕྱག་དར་བྱ་བ་དང་ཞལ་་
ཞལ་བྱ་བ་དང་དྲི་གཙང་ཁང་དང་སྐུ་གཟུགས་དང་མཆོད་རྟེན་་
དང་སྲོག་ཤིང་གི་གྲིབ་མ་ལ་གཙུག་ལག་གི་ཚིགས་སུ་བཅད་པ་་་་
གདོན་ཞིང་འགོམ་མོ། །ཞེས་དང་། རྗེ་བླ་མའི་བླ་མ་ལྔ་བཅུ་པའི་
ཊིཀྐར། མི་འགོམ་དུ་མི་རུང་བ་བྱུང་ན་ཞེས་དེ་དྲངས་པ་དང༌།
འདུལ་ཊཱིཀ་ཉི་མའི་འོད་ཟེར་ལེགས་བཤད་ལུང་གི་རྒྱ་མཚོར། དྲི་
གཙང་ཁང་དང་གཞི་ལེགས་པར་བསྟར་བའི་སྟེང་འགྲོ་བའམ།
མཎྜལ་ཞལ་ཞལ་ལེགས་པར་བསྟར་བ་ལྟ་བུའི་སྟེང་དུ་འགྲོ་དགོས་
པ་བྱུང་ན་ཇི་ལྟར་བྱ་ཞེ་ན། ཞེས་སོགས་གསུངས་པས་གྲུབ་པའི་
ཕྱིར་རོ། །འོན་ཀྱང་ཡིག་ཆ་ལ་ལར། སྐུ་ཆེན་པོ་གསར་དུ་བཞེངས་
པ་དང་། རྟེན་ཆེན་པོ་རྡུལ་ཕྱིས་བྱེད་པ་སོགས་ལ་ཀུན་སློང་དགེ་
བས་ཉེས་པ་གཏན་མི་འབྱུང་བ་དང༌། གསུང་རབ་ཀྱི་སྟེང་དུ་་་་
བུད་ན་ཉེས་པ་འབྱུང་བ་དང་། དེ་བཞུགས་པའི་ཁང་སྟེང་དུ་་་་
བུད་ན་ཉེས་པ་མི་འབྱུང་བ་སོགས་བློས་འཛིན་ཚུལ་དང་གྲགས་་
ཚོད་ཀྱི་ཁྱད་པར་དང་། སྐུ་གཟུགས་མེར་སྲེག་རུང་བར་སྨྲ་མི་་་་
རིགས་ཀྱང་སོ་བཏང་ཆོག་པར་སྨྲ་རུང་བར་མ་ཟད་དེ་ལྟར་བྱས་
ན་ཚེ་རིང་བའི་རྒྱུར་འགྲོ་བ་དང་། ཡི་གེ་སྲེག་མི་ཆོག་པ་དང་མེར་
སྦྱངས་ཆོག་པ་སོགས་ཐ་སྙད་སྦྱོར་ཚུལ་གྱི་ཁྱད་པར་རྣམས་མ་་་་
189



འཛིང་བར་ཤེས་དགོས་སོ། །ཞེས་གསུངས་པ་ཡོད་དོ། །ཁ་ཅིག་
ཡི་གེ་ཡིན་ན་གུས་པ་བྱ་དགོས་པས་ཁྱབ་ཟེར་བ་མི་འཐད་དེ། །
དོན་མེད་པ་དང་དོན་ཕྱིན་ཅི་ལོག་སྟོན་པའི་ཡི་གེ་སོགས་མཆོད་
ཡུལ་དུ་བཟུང་ན་བསླབ་འགལ་དུ་འགྱུར་བའི་ཕྱིར་དང༌། དེང་་་
དུས་ཡི་གེ་འདི་སྲིད་ཀྱི་ཕྱོགས་སུ་དར་ཁྱབ་ཆེ་བ་དང༌། ཐ་ན་རྒྱལ་
བའི་བཀའ་ལས་གཞན་དུ་ཕྱོགས་པའི་བརྗོད་བྱ་ཅན་གྱི་ཡི་གེ་་་་
རྣམས་ཆོས་ལྟར་བཀུར་བ་ལ་དགོས་པ་ཅི་ཡང་མེད་པའི་ཕྱིར་་་་
དང་། དེར་མ་ཟད་རྒྱལ་བ་བསོད་ནམས་རྒྱ་མཚོ་སྐུ་ན་ཕྲ་དུས་་་་
དཔེ་ཆ་ཞིག་གདན་དུ་བཏིང་ནས་བཞུགས་པར་དེ་རུང་ངམ་ཞུས་
པ་ན། ལྟ་ལོག་བོན་པོའི་དཔེ་ཆ་གདན་དུ་བཏིང་ཞེས་གསུངས་་་
པའི་ལོ་རྒྱུས་ཡོད་པའི་ཕྱིར་ཞེས་ཟེར་བ་ཡོད་དེ། འོན་ཀྱང་རང་
རེ་ལས་དང་པོ་བས་དེ་འདྲའི་དཔེ་ཆ་ལ་ཡང་མ་གུས་པའི་ཕྱོགས་
ལྷུང་སྤངས་ཏེ་བཏང་སྙོམས་སུ་བཞག་ན་ལེགས་སྙམ་མོ། །གསུམ་
པ་ནི། རབ་བྱུང་གི་རྟགས་ཙམ་འཛིན་པ་ཡན་ཆད་ལ་ཁྱད་གསོད་
བརྙས་སྨོད་སོགས་མ་གུས་པ་སྤོང་ཞིང་། དགེ་སློང་བཞི་སྡེ་ཡན་་
ཆད་ལ་བདག་འཁོར་བ་ལས་སྒྲོལ་བའི་གྲོགས་དགེ་འདུན་དེ་་་་་
འདིའོ་སྙམ་དུ་གུས་པ་སྐྱེད་ཅིང་བསྙེན་བཀུར་ལ་བརྩོན་པར་བྱ་་
བ་སྟེ། ལྷག་བསམ་བསྐུལ་བ་ལས། ཡོན་ཏན་འདོད་པ་ནགས་ན་
གནས་པ་ཡིས། །ཕ་རོལ་དག་གི་སྐྱོན་ལ་བརྟག་མི་བྱ། །བདག་ནི་
ཁྱད་པར་འཕགས་ཤིང་བདག་མཆོག་ཅེས། །དེ་སྙམ་དུ་ནི་སེམས་
བསྐྱེད་མི་བྱའོ། །རྒྱགས་འདི་བག་མེད་ཀུན་གྱི་རྩ་བ་སྟེ། །དགེ་་་་
སློང་དམན་ལ་བརྙས་པར་ཡོང་མི་བྱ། །བསྐལ་པ་གཅིག་གིས་ཐར་
པ་ཐོབ་མི་འགྱུར། །འདི་ནི་བསྟན་པ་འདི་ལ་གོ་རིམ་ཡིན། །ཞེས་
190



གསུངས་པ་དང་། རྟགས་ཙམ་འཛིན་པའི་ཚད་ཡུལ་དུས་ལ་་་་་
དཔགས་ཏེ་ཆ་ལུགས་ག་འདྲ་འཛིན་པ་ལ་རབ་ཏུ་བྱུང་བའི་་་་་་
རྟགས་སུ་སྤྱི་ཁྱབ་ལ་གྲགས་པ་དང་བསྟུན་དགོས་སྟབས། གདན་
སེར་པོ་དང་། ཡོ་བྱད། ནོམ་རྫས་སེར་པོ་ཙམ་ལའང་འགོམ་མི་་་
རུང་བ་ཡིན་པས། དགེ་བཤེས་སྟོན་པ་དང་རྣལ་འབྱོར་པ་ཆེན་་་
པོས། ལྷན་པ་སེར་པོ་རེ་འགོམ་པའི་སར་ཡོད་པ་ཡང་མི་འགོམ་་
སར་སྤྲུགས་ནས་གཙང་སར་སྐྱེལ་བའི་ཕྱག་ལེན་ལྟར་བསླབ་་་་་་
དགོས་ཤིང་། ལུང་རྣམ་འབྱེད་ལས། ཤེད་བུ་སེར་སྐྱས་སློབ་པ་་་་
དང་མི་སློབ་པའི་དགེ་འདུན་རྣམས་ལ་གླང་པོའི་མགོ་ཅན་ཁྱོད་་
ཀྱིས་ཆོས་སམ་ཆོས་མ་ཡིན་པ་ཅི་ཤེས་ཞེས་པ་སོགས་ངན་སྨྲས་མི་
འདྲ་བ་བཅོ་བརྒྱད་བྱས་པས། མགོ་བརྙན་མི་འདྲ་བ་བཅོ་བརྒྱད་
ཡོད་པའི་ཆུ་སྲིན་ཉའི་རིགས་སུ་སྐྱེས་ཏེ། སྟོན་པ་འོད་སྲུང་གི་་་་
དུས་ནས་ཤཱཀྱའི་རྒྱལ་པོའི་བར་དུ་དུད་འགྲོར་བསྡད་པར་་་་་་་་
གསུངས་པ་དང་། ཚུལ་འཆལ་རྟགས་ཙམ་འཛིན་པ་ལའང་་་་་
བརྙས་སྨོད་སོགས་བྱས་ན་སྟོན་པ་དང་བསྟན་པ་ལ་མ་གུས་པའི་
ཉེས་པར་འགྱུར་ཚུལ། ནམ་སྙིང་ས་སྙིང་ཟ་སྙིང་གི་མདོ་སོགས་་་
ལས་གསུངས་པ་ཡང་བསམ་པར་བྱའོ། །འོན་ཀྱང་བདག་གི་བླ་མ་
ཐམས་ཅད་མཁྱེན་པ་ཆོས་ཀྱི་རྗེ་ཆེན་པོ་བྱམས་པ་ཐུབ་བསྟན་་་་་
དགེ་ལེགས་རྒྱ་མཚོས། འཇམ་མགོན་ཡབ་སྲས་རྣམ་གསུམ་གྱི་་་་
བཀའ་འབུམ་བཀླག་ལུང་སྩལ་སྐབས་ཁོ་རབ་བྱུང་ཞིག་ཡིན་ཀྱང་།
སྟོན་པའི་ན་བཟའི་ནང་སོགས་སུ་རྐང་སྣམ་དང་ནང་གོས་སོགས་
ཁྱིམ་པའི་གོས་གྱོན་ཡོད་ཚེ་བདུད་སྡིག་ཏོ་ཅན་གྱི་ཆ་བྱད་ཅན་དུ་
གྱུར་པ་ཡིན་པས་ངུར་སྨྲིག་གི་རྟགས་ཙམ་འཛིན་པར་ཡང་གཏན་
191



མི་རུང་སྟེ། ཆུ་བཟང་བླ་མ་རིན་པོ་ཆེའི་གསུང་རྒྱབ་རྟེན་དུ་ཡང་
ཡོད་ཅེས་གསུངས་པ་དང་། མཁས་གྲུབ་སྨྲ་བའི་ཉི་མས། ངུར་་་་
སྨྲིག་ཆོས་གོས་ཟུང་དག་གིས། །རབ་བྱུང་རྣམས་ཀྱི་ལུས་མཛེས་ཀྱི། །
རབ་བྱུང་ཁྱིམ་པའི་རྟགས་འཆང་བ། །བསྟན་པ་འཇིག་པའི་་་་་
བརྟུལ་ཞུགས་ལགས། །ཞེས་གསུངས་པས་གཟབ་དགོས་ལ། དེང་
སང་གྲྭ་རྒན་གཞོན་བར་མ་འགའ་རེས་ཁྱིམ་པའི་གོས་སྣ་ཚོགས་་
ཤིག་གྱོན་ནས་ཚུལ་མིན་གྱི་སྐྲ་སེན་འཇོག་ཅིང་མགོ་འཕང་མཐོ་་
མཐོ་བྱེད་པ་ནི། དམ་ཆོས་འདུལ་བ་ཁྱད་དུ་བསད་པ་ཡིན་པར་་
མ་ཟད། རང་གིས་ཀྱང་སྨོན་ལམ་ལོག་འདེབས་བྱས་པ་ཡིན་པས་
ད་ཕྱིན་ཆད་བག་ཡོད་པར་གྱིས་ཤིག མཛུབ་རྩེར་སེན་མོའི་་་་་
མདུང་རྣོན་རྒྱན་དུ་ངོམས། །ཁ་སྤུའི་དུག་ཚེར་རིང་པོར་དོ་དམ་་
བྱེད། །སྐྲ་ཡི་མདོག་སྒྱུར་མཐོ་གཞར་མཛེས་སྣང་སྐྱེ། །ཚུལ་མིན་་་
མིག་མངས་རྩེ་སོགས་སྣ་ཚོགས་ཟ། །ནང་བསྟན་ཁྱད་དུ་བསད་པ་
མ་ཡིན་ནམ། །འདི་ལྟའི་གྲྭ་གཟུགས་མང་བས་སེམས་པ་སྐྱོ། །ཞེས་
ཀྱང་སྨྲའོ། །མདོར་ན། དགེ་འདུན་ལ་སྐྱབས་སུ་སོང་བའི་གང་་་་
ཟག་ཆོས་ཅན། ཁྱོད་ཀྱིས་རྟགས་ཙམ་འཛིན་པ་ཡན་ཆད་ལ་གུས་
པར་བྱ་དགོས་ཏེ། ཁྱོད་དགེ་འདུན་ལ་མིག་ལྟོས་བྱེད་པའི་གང་་་
ཟག་ཡིན་པའི་ཕྱིར། ཞེས་སོ། །
ཐུན་མོང་གི་བསླབ་བྱ་བཤད་པ།
གཉིས་པ་ཐུན་མོང་གི་བསླབ་བྱ་ལ་དྲུག དཀོན་མཆོག་་
གསུམ་གྱི་ཁྱད་པར་དང་ཡོན་ཏན་ཤེས་པའི་སྒོ་ནས་ཡང་དང་་་་
ཡང་དུ་སྐྱབས་སུ་འགྲོ་བ། དུས་རྟག་ཏུ་དཀོན་མཆོག་མཆོད་པ་ལ་
192



བརྩོན་ཞིང་ཅི་ཟ་ཅི་འཐུང་གི་ཕུད་དབུལ་བ། རང་སྐྱབས་འགྲོ་ལ་
གནས་ནས་གཞན་སྐྱབས་འགྲོ་ལ་དགོད་ཅི་ཐུབ་བྱ་བ། བྱ་བ་དང་
དགོས་པ་ཅི་ཡོད་ཀྱང་དཀོན་མཆོག་ལ་བརྟེན་པ་ལས་འཇིག་རྟེན་
པའི་ཐབས་གཞན་སྤོང་བ། ཕན་ཡོན་ཤེས་ནས་ཉིན་མཚན་དུས་
དྲུག་ཏུ་སྐྱབས་འགྲོ་བྱེད་པ། སྲོག་གི་ཕྱིར་ཡང་སྐྱབས་འགྲོ་མི་་་་་
གཏོང་བའོ། །དང་པོ་ནི། སྔར་བཤད་པ་ལྟར་ཕྱི་ནང་གི་སྐྱབས་་་
གསུམ་སོ་སོའི་ཁྱད་པར་དང་མཆོག་གསུམ་ནང་ཕན་ཚུན་གྱི་ཁྱད་
པར་དང་དེ་དག་གི་ཡོན་ཏན་སོགས་ཤེས་པའི་སྒོ་ནས་ཏེ། མདོར་
ན༑ ཐར་འདོད་ཀྱི་གདུལ་བྱ་ཆོས་ཅན། ཁྱོད་ཀྱིས་མཆོག་གསུམ་
ལ་རྣམ་པ་ཐམས་ཅད་དུ་སྐྱབས་འགྲོ་བྱེད་དགོས་ཏེ། དེ་ལྟར་མ་་
བྱས་ན་རང་རྒྱུད་ཀྱི་སྐྱབས་འགྲོ་འཕེལ་བར་མི་འགྱུར་དེར་མ་་་་་
གྱུར་ན་ཐར་ལམ་ཐོབ་མི་ནུས་པའི་ཕྱིར་རོ། །ཞེས་སོ། ། གཉིས་་
པ་ནི། རང་ལ་བདེ་ལེགས་གང་བྱུང་ཐམས་ཅད་དཀོན་མཆོག་གི་
དྲིན་དུ་ཤེས་པར་བྱས་ལ་དྲིན་གཟོ་བའི་བསམ་པས་དུས་རྟག་ཏུ་
མཆོད་པར་བྱ་བ་སྟེ། མཆོད་པ་ལ་ཡང་ཟང་ཟིང་གི་མཆོད་པ། །
སྒྲུབ་པའི་མཆོད་པ། ཡོངས་སུ་རྫོགས་པའི་མཆོད་པ་དང་གསུམ།
དང་པོ་ལ། བདག་པོས་བཟུང་བའི་མཆོད་པ་དང༌། བདག་པོས་
མ་བཟུང་བའི་མཆོད་པ་གཉིས། དང་པོ་ལ་དགུ་སྟེ། བྱང་ཆུབ་་་་
ལམ་རིམ་ཆེན་མོར། སྐུ་ལ་མཆོད་པ། མཆོད་རྟེན་ལ་མཆོད་པ། །
མངོན་སུམ་དུ་མཆོད་པ། མངོན་སུམ་མ་ཡིན་པའི་མཆོད་པ།
རང་གིས་བྱ་བའི་མཆོད་པ། གཞན་བྱེད་དུ་བཅུག་པའི་མཆོད་པ།
རྙེད་པ་དང་བཀུར་སྟིའི་མཆོད་པ། རྒྱ་ཆེ་བའི་མཆོད་པ། ཀུན་
ནས་ཉོན་མོངས་པ་ཅན་མ་ཡིན་པའི་མཆོད་པ། སྒྲུབ་པའི་མཆོད་
193



，
་
པ་སྟེ་བཅུ་གསུངས་པའི་དང་པོ་དགུའོ། །གཉིས་པ་ནི། བྱང་ས་་་
དང་། དཀོན་མཆོག་སྤྲིན་དང་དམ་ཚིག་གསུམ་བཀོད་སོགས་ལྟར།།
རང་གིས་བདག་གིར་མ་བྱས་པའི་ཆུ་དང་མེ་ཏོག་སོགས་འཇིག་་
རྟེན་ན་གང་ཇི་སྙེད་ཡོད་པ་ཐམས་ཅད་བསམ་པས་དབུལ་བའོ། །
གཉིས་པ་སྒྲུབ་པའི་མཆོད་པ་ནི། ལམ་རིམ་ཆེན་མོར་གསལ་བ་་་
ལྟར་རོ། ། གསུམ་པ་ཡང་དེར་མཆོད་པ་བཅུ་བོ་དེས་དཀོན་་་་་
མཆོག་གསུམ་ལ་མཆོད་པ་ནི་ཡོངས་སུ་རྫོགས་པའི་མཆོད་པའོ། །
ཞེས་པ་ལྟར་མང་ཞིང་རྒྱས་པ་དེར་ཤེས་པར་བྱ་རྒྱུ་ལས་འདིར་ཡི་
གེར་འཇིགས་ནས་མ་བྲིས་ལ། སྙིང་པོ་བསྡུ་ན། མཆོད་པ་ཐམས་
ཅད་ཀྱི་ནང་ནས་རང་གི་དགེ་བའི་བཤེས་གཉེན་ནམ་བླ་མ་་་་་་་
རྣམས་ཀྱིས་ཅི་གསུང་བཀའ་བཞིན་དུ་སྒྲུབ་པའི་མཆོད་པ་དེ་་་་་
མཆོག་ཡིན་པ་དང་། མཆོད་པའི་རྫས་ལ་སྣ་ཚོགས་ཤིག་ཡོད་ཀྱང་
ཤིན་ཏུ་རྙེད་སླ་ཞིང་སྡིག་སྤྱོད་དང་སེར་སྣ་སོགས་དང་མ་འདྲེས་
པའི་ཆུ་གཙང་དང་མེ་ཏོག་སོགས་ཀྱིས་མཆོད་ན་དགོས་པ་ཆེན་
པོ་ཡོད་པ་དང་། རང་གི་དངོས་ཀྱི་དགེ་བའི་བཤེས་གཉེན་ནམ་
བླ་མ་རྣམས་ལ་མཆོད་པ་ཕུལ་ན་མཆོད་པ་བཞེས་པ་དང་། ཕུལ་
བའི་ཕན་ཡོན་གཉིས་ཀ་ཡོད་པ་རྣམས་དམ་པ་མང་པོས་ནན་་་་
ཆེར་གསུངས་པ་དང་། ལམ་རིམ་ཆེན་མོར། དུས་རྒྱུན་པར་ནི་དེ་
དག་ཅི་རིགས་པར་བྱ་ལ། དུས་བཟང་དང་དུས་ཆེན་གྱི་ཚེ་ན་་་་་
རང་གི་ནུས་པ་དང་བསྟུན་པའི་མཆོད་པ་བཟང་པོ་རེ་བྱའོ། །
ཞེས་མཆོད་པའི་དུས་ཀྱི་ཁྱད་པར་བསྟན་པ་དང་། གཞན་ཡང་་་
བཟའ་བཏུང་རྒྱུན་དུ་བྱ་དགོས་པས། དེའི་ཚེ་དེ་དག་གི་ཕུད་ཀྱིས་
མཆོད་པ་མ་ཆག་ནའང་ཚོགས་མང་པོ་ཚེགས་ཆུང་ངུས་རྫོགས་་་
194
པ མཾ་ནག་



པས་ཆུ་ཡན་ཆད་གང་ལ་ལོངས་སྤྱོད་པའི་ཕུད་ཀྱིས་ཀྱང་སྙིང་་་་
ཐག་པ་ནས་མཆོད་པར་བྱའོ། །ཞེས་ཚེགས་ཆུང་ངུའི་མཆོད་པས་
ཚོགས་ཆེན་པོ་རྫོགས་པར་གསུངས་པ་དང་། དེ་ཡང་ཐུད་ཀྱི་སྔོ་
ས་དང་ལོ་མའི་སེར་ས་ལྟ་བུ་ནས་མ་ཡིན་གྱི། གང་བཟང་ནས་བྱ་
དགོས་ཞེས་ཤ་ར་བའི་གསུང་སྒྲོས་དྲངས་པ་དང༌། ཞིང་དམ་པ་
ལ་དགེ་རྩ་བསྐྲུན་པའི་མཐུ་ལས་ལམ་གྱི་རིམ་པ་རྣམས་ལ་བློའི་་་་
མཐུ་ཇེ་རྒྱས་སུ་འགྲོ་བས། མཉན་ན་ཚིག་མི་ཟིན། བསམ་ན་དོན་
མི་གོ བསྒོམས་ན་རྒྱུད་ལ་མི་སྐྱེ་བའི་བློའི་མཐུ་ཤིན་ཏུ་ཆུང་བའི་
དུས་སུ་ཞིང་གི་མཐུ་ལ་བརྟེན་པ་མན་ངག་ཡིན་ནོ། །ཞེས་པ་དང་།
མཆོད་པ་ཡང་དངོས་པོ་ལ་མ་འཐོགས་རང་གི་དད་པ་ལ་འ ཐོཊ ་
པ་ཡིན་གསུངས་པ་ལྟར་དད་པ་ཡོད་ན་མཎྜལ་དང་ཆུ་དང་བློས་
མ་བཟུང་བའི་མཆོད་པ་སོགས་ཀྱང་མཆོད་ཆོག་པས་ཟང་ཟིང་་་
མེད་ན་དེ་ལྟར་བྱ། ཡོད་བཞིན་དུ་གཏོང་མི་ནུས་པར། བདག་ནི་
བསོད་ནམས་མི་ལྡན་བཀྲེན་ཆེན་ཏེ། །མཆོད་པའི་ནོར་གཞན་་་་
བདག་ལ་ཅང་མ་མཆིས། །ཞེས་ཟེར་བ་ནི། པོ་ཏོ་བའི་ཞལ་ནས།
དུང་ཕོར་དྲི་མ་ཅན་ཞིག་ཏུ་སྤང་སྤོས་རེ་བཏབ་ནས་ ཙནྡན་ག་་
བུར་སྤོས་ཀྱི་ཆུ། །ཞེས་དམུས་ལོང་གིས་མིག་ལྡན་ལ་མགོ་སྐོར་་་
བྱེད་གསུངས་པ་དང་འདྲའོ། །ཞེས་མཆོད་པ་ཆེ་ཆུང་སེམས་ཀྱི་་
ཁྱད་པར་ཡིན་ཚུལ་གསུངས་པ་སོགས་ཀྱི་དོན་ལ་ལེགས་པར་་་་་
བསམ་གལ་ཆེའོ། །མདོར་ན། ཐར་འདོད་ཀྱི་གདུལ་བྱ་ཆོས་ཅན།
ཁྱོད་ཀྱིས་དུས་རྟག་ཏུ་དཀོན་མཆོག་མཆོད་པ་བརྩོན་གལ་ཆེ་སྟེ།
ཁྱོད་ལ་ཟས་ཕོར་གང་ཡན་ཆད་ཀྱི་འཕྲལ་ཕུག་གི་བདེ་དགེ་་་་་་
ཐམས་ཅད་དཀོན་མཆོག་གི་བཀའ་དྲིན་ཁོ་ན་ལས་བྱུང་བ་དང་།
195



，
འབྱུང་འགྱུར་ཡིན་པའི་ཕྱིར་རོ། །ཞེས་སོ། །གསུམ་པ་དང་བཞི་པ་
གཉིས་གོ་སར་ཟད་དོ། །ལྔ་པ་ནི། སྔར་བཤད་པའི་ཕན་ཡོན་་་་་་
རྣམས་བསམས་ཏེ་ཉིན་ལན་གསུམ་མཚན་ལན་གསུམ་སྟེ་ཉིན་་་་
མཚན་དུས་དྲུག་ཏུ་སྐྱབས་འགྲོ་བྱེད་པ་སྟེ་སྔར་ལྟར་རོ། །སྐྱབས་
འགྲོ་ལན་དྲུག་ཏུ་བྱེད་ཚུལ་ནི། དཔེར་ན། མཚམས་ལྟ་བུའི་་་་་
སྐབས་སུ་ཐུན་བཞི་ཀའི་མགོར་སྐྱབས་འགྲོ་རྒྱས་བསྡུས་ཅི་རིགས་
རེ་དང༌། སྔ་དྲོ་ལངས་ཕྱག་དང༌། སྲོད་ལ་ཉལ་ཕྱག་འཚལ་སྐབས་
སུ་མ་མཐའ་སངས་རྒྱས་ཆོས་ཚོགས་མ་ལན་རེ་བཏོན་པས་ལན་་
དྲུག་ཚང་བར་འགྱུར་ལ། ཆོས་རྣམ་དག་ཏུ་འགྲོ་མི་འགྲོ་སེམས་ལ་
ཐུག་པས་ནེ་ཙོའི་མ་ཎི་ལྟ་བུས་དོན་མི་འགྲུབ་པས། སངས་རྒྱས་
ཆོས་ཚོགས་མ་ཚིགས་བཅད་གཅིག་གི་སྐབས་སུའང་གོང་སྨོས་་་་
ལྟར་མཆོག་གསུམ་གྱི་ཡོན་ཏན་རེ་དྲན་ནས་སྐྱབས་སུ་འགྲོ་བ་་་་
དང་། སེམས་ཅན་ཐམས་ཅད་ཀྱི་དོན་དུ་བྱང་ཆུབ་མཆོག་ཏུ་་་་་
སེམས་བསྐྱེད་པའི་དམིགས་པ་འཛིན་པ་གལ་ཆེའོ། ། དྲུག་པ་ནི།
ལམ་སྒྲོན་འགྲེལ་བ་ལྟར་མ་མཐའ་བཞད་གད་དང་ཡ་མཐའ་སྲོག་
གཏོང་བ་ལ་ཐུག་ཀྱང་སྐྱབས་འགྲོ་བློས་མི་གཏོང་བ་སྟེ། ལིའི་རྒྱལ་
པོ་དང༌། ལྷ་བླ་མ་ཡེ་ཤེས་འོད་གར་ལོག་སྟེ་རུ་ཥའི་མུ་སྟེགས་ཀྱི་་
རྒྱལ་པོས་བཙོན་དུ་བཅུག་ནས་ཁོའི་ཆོས་ལ་འཇུག་དགོས་པར་་་
བསྡིགས་ཀྱང་ཁོང་གིས་སྐྱབས་འགྲོ་མ་བཏང་བར་སྐུ་སྲོག་བཏང་
བ་སོགས་ཀྱི་སྔོན་བྱུང་གི་རྗེས་སུ་སློབ་པ་ལ་འབད་དོ། །དེ་ལྟར་་་
འབད་ནས་སྐྱིད་སྡུག་ལེགས་ཉེས་ཅི་བྱུང་ཡང་དཀོན་མཆོག་་་་་་
གསུམ་པོ་ཁྱེད་མ ཁྱེན་ཟེར་བ་ཞིག་ལ་དུས་རྒྱུན་དུ་བསླབས་ན།།
འཆི་ཁའི་ཚེ་ཡང་དཀོན་མཆོག་དྲན་པ་ཞིག་ངེས་པར་འབྱུང་ལ།
.
sr
，
196



དེ་བྱུང་ན་ཕྱི་མ་ངན་སོང་དུ་མི་གཏོང་བ་ཐག་ཆོད་པར་མ་ཟད།
དེའི་མཐུས་ཚེ་རབས་ཕྱི་མ་ཐམས་ཅད་དུ་དཀོན་མཆོག་གསུམ་་་
དང་མི་འབྲལ་ཞིང་དེའི་སྐྱབས་འོག་ཏུ་ཆུད་པས་ལེགས་ཚོགས་་་
ཐམས་ཅད་ལྷུན་གྱིས་གྲུབ་པ་ཞིག་འབྱུང་བར་དམ་པ་མང་པོས་་
གསུངས་པའི་ཕྱིར་རོ། །མདོར་ན། མཆོག་གསུམ་ལ་སྐྱབས་སུ་་་་
སོང་བའི་གང་ཟག་ཆོས་ཅན། ཁྱོད་ཀྱིས་ཅི་ལ་ཐུག་ཀྱང་སྐྱབས་་་
གཏོང་མི་རིགས་ཏེ། དཀོན་མཆོག་བཏང་ན་ཚེ་རབས་ཀུན་ཏུ་་་་
སྡུག་བསྔལ་བརྒྱུད་མར་འབྱུང་ལ་མ་བཏང་ན་དེའི་མཐུས་ལེགས་
ཚོགས་ཐམས་ཅད་ལྷུན་གྱིས་འགྲུབ་པར་འགྱུར་བའི་ཕྱིར། ཞེས་སོ། །
དེ་ལྟར་མཆོག་གསུམ་ལ་སྐྱབས་སུ་ལེགས་པར་སོང་ནས་དེའི་་་་་
བསླབ་བྱ་ལ་ཡང་ཚུལ་བཞིན་དུ་བསླབས་ན། དེའི་བྱིན་རླབས་་་
སེམས་རྒྱུད་ལ་ཞུགས་ནས་ལུང་རྟོགས་ཀྱི་ཡོན་ཏན་ཐམས་ཅད་
འཕེལ་བར་འགྱུར་ཞིང་དལ་འབྱོར་ཐོབ་པ་དོན་ལྡན་དུ་བྱེད་པར་
འགྱུར་བ་ཡིན་ཏེ། རྣམ་བཤད་སྙིང་རྒྱན་ལས། དེ་ལྟར་བྱས་ན་་་་་
རྒྱལ་བའི་ཐུགས་རྗེ་ཞུགས་ནས་ཡོན་ཏན་གོང་ནས་གོང་དུ་འཕེལ་
བས་དལ་འབྱོར་གྱི་རྟེན་ལ་སྙིང་པོ་ལོན་པ་ཡིན་གྱི། ཞེས་དང་།
རྒྱུད་བླ་དར་ཊཱིཀ་ཏུ། སྐྱབས་འགྲོ་འདི་ལ་གོ་བ་ལེགས་པར་ཆགས་
ན་གསུང་རབ་དགོངས་འགྲེལ་དང་བཅས་པ་སྐྱབས་འགྲོ་ཡུལ་་་་
དང་བཅས་པའི་ཡན་ལག་ཏུ་ཤེས་པར་འགྱུར་རོ། །ཞེས་དང་། །
ཡབ་རྗེ་སྐྱབས་མགོན་མཆོག་གིས་ཞིབ་ཏུ་དཔྱད་ན་སྐྱབས་འགྲོ་མི་
སྟོན་པའི་གསུང་རབ་དང་དགོངས་འགྲེལ་གཅིག་ཀྱང་མི་རྙེད་་་་་
པས་ཐམས་ཅད་སྐྱབས་འགྲོའི་གདམས་ངག་ཏུ་ཤེས་དགོས། ཞེས་
གསུངས་པའི་ཕྱིར་དང་། མདོ་སྔགས་ཀྱི་གསུང་རབ་ཐམས་ཅད་
197



ཀྱི་དོན་སྐྱབས་འགྲོར་མ་འདུས་པ་གཅིག་ཀྱང་མེད་ལ། འདུ་ཚུལ་
ཡང་སྐྱབས་ཁྲིད་ཐུབ་བསྟན་མཛེས་རྒྱན་སོགས་སུ་གསལ་བ་ལྟར་
ཡིན་པའི་ཕྱིར་རོ། །དེས་ན་དེང་སང་ཅོལ་ཅུང་འགའ་རེས་སྐྱབས་
འགྲོ་ཙམ་རེ་བྱེད་ཀྱིན་ཡོད་ཅེས་དེ་མཐོང་ཆུང་བྱེད་པ་དང་། ལ་
ལས་བཀའ་པོད་ལྔའི་དགོངས་དོན་མི་ཤེས་སྐྱབས་འགྲོ་རེ་ཁྲིད་་་
ཤེས་ཟེར་བ་ནི། སྐྱབས་འགྲོ་ཟབ་ཅིང་རྒྱ་ཆེ་བའི་གནད་དེ་དག་
མ་གོ་བའི་བླུན་གཏམ་དཔྱིས་ཕྱིན་པར་སྨྲས་པས་ཤེས་སླའོ། །དེར་
མ་ཟད་དད་མེད་ལོག་ལྟ་ཅན་རེ་ཟུང་གིས། སྐྱབས་འགྲོ་བྱས་པས་
འདོད་དོན་ཐམས་ཅད་འགྲུབ་པར་བཤད་པ་བརྫུན་པ་ཡིན་ཏེ།
ཁོ་བོས་བྱས་པས་མ་འགྲུབ་ཟེར། དེ་ལ་ནི་འདི་འདྲི་བར་བྱ་སྟེ།
ནེ་ཙོའི་འདོན་པ་ལྟ་བུའི་སྐྱབས་འགྲོ་བྱས་པ་དང་། ཐེ་ཚོམ་དང་
ལོག་ལྟའི་གཞན་དབང་དུ་སོང་བའི་སྒོ་ནས་སྐྱབས་འགྲོ་བྱས་པས་
སྐྱབས་འགྲོ་བྱས་པའི་གོ་ཆོད་པ་དང་། དེ་བྱས་པས་འདོད་དོན་་
ཐམས་ཅད་འགྲུབ་པར་མདོ་སྔགས་ཀྱི་གཞུང་གང་ན་གསུངས་་་་
ཡོད་སྨྲོས་ཤིག བཤད་ཟིན་གྱི་གནད་རྣམས་ལག་ལེན་དུ་ཐེབས་་
པར་མཛད་ནས་སྐྱབས་འགྲོ་བྱས་པས་འདོད་དོན་མ་འགྲུབ་པ་་་
གང་ཡོད་ད་སྨོས་ཤིག་དང་། སྟོང་གསུམ་གྱི་རིན་པོ་ཆེ་ཐམས་་་
ཅད་འབད་པས་བཙལ་ནས་ཁྱོད་ལ་གཏང་རག་ཏུ་དབུལ་ལོ། །
སྨྲས་པ།
ཟབ་ཟབ་སྐྱབས་འགྲོའི་གདམས་ཟབ་ཡིད་བཞིན་ནོར། །
ནོར་ནོར་ཟབ་དོན་ནོར་བས་ཅི་ཞིག་ཕན། །།
ཕན་ཕན་སྐྱབས་འགྲོའི་ཕན་ཡོན་སུ་ཡིས་བརྗོད། །
བརྗོད་བརྗོད་ཁུངས་ཐུབ་བརྗོད་པར་བཀའ་དྲིན་ཆེ། །
198



ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་བའོ། །དེ་་་་
ལྟར་རྒྱལ་བསྟན་མཐའ་དག་གི་གཞུང་ཤིང་དང་། ཐར་འདོད་་་་
རྣམས་ཀྱི་མིག་ལྟ་བུར་གྱུར་པའི་སྐྱབས་འགྲོའི་གདམས་པ་འདི།
སྐྱེས་བུ་མཆོག་འབྲིང་དམན་གསུམ་ཐམས་ཅད་ལ་གལ་ཆེ་ཞིང༌།
རང་རང་གི་བློ་དང་འཚམ་པར་བྱར་ཡོད་པ་དང༌། གཞུང་ལུགས་
ལ་མ་སྦྱང་པ་རྣམས་ཀྱང་མཆོག་གསུམ་སླུ་བ་མེད་པར་དམ་པ་་་
རྣམས་ཀྱིས་གསུངས་པ་ལ་ཡིད་ཆེས་བྱས་ཏེ། སྐྱིད་སྡུག་ཅི་བྱུང་་་
ཡང་ཁྱེད་མཁྱེན་སྙམ་པ་བྱས་ན་དེ་ཡང་སྐྱབས་སུ་སོང་བ་ཡིན་་་་
ཞིང་ཕན་ཡོན་ཡང་ཆེ་བར། རྒྱུད་ལས། ཡང་ན་བླུན་པོ་དད་པ་་་
བརྟན། །དེ་ལ་སྦྱོར་བའི་དངོས་གྲུབ་སྟེ། །ཞེས་གསུངས་པ་ལྟར་་་
ཡིན་པ་དང་། གདམས་ཟབ་འདི་ཉམས་ལེན་གྱི་མཐིལ་དུ་བྱེད་པ་
ནི་དལ་འབྱོར་དོན་ལྡན་དུ་སྒྲུབ་པའི་ཐབས་ཀྱི་ཡང་རྩེར་རྒྱལ་བ་
སྲས་དང་བཅས་པ་ཐམས་ཅད་ཀྱིས་བསྔགས་པས་ན། མཆོག་་་་
གསུམ་སོ་སོའི་ངོ་བོ་སོགས་རགས་རིམ་ཙམ་ཞིག་ཤེས་ན་ཡང་ཅི་
མ་རུང་སྙམ་ནས་ཚུལ་འདི་ཐོག་མར་བཀོད་པ་ཡིན་གྱི། བསྡུས་གྲྭ་
ཙམ་ལའང་མ་ཞུགས་པའི་སྔོན་ནས་འདི་ཚང་མ་ཤེས་དགོས་ཞེས་
བཀོད་པ་མིན་མོད། སྐྱེ་བོ་ཕོ་མོ་སུ་ཡིན་ཡང་རུང་ཐར་འདོད་་་་
ཅིག་ཡིན་ཕྱིན་ཆད་སྐྱབས་གནས་དཀོན་མཆོག་གསུམ་ལ་སྐྱབས་
སུ་འགྲོ་བའི་ཚུལ་ལ་ནན་ཟབ་ཅིག་བྱེད་པར་བཀའ་དྲིན་ཆེ་ཞེས་
ཐལ་མོ་སྙིང་ཁར་སྦྱར་ནས་རེ་བ་ཞུ་རྒྱུ་ཡིན་ནོ། ། སྨྲས་པ།
རྙེད་དཀའི་དལ་འབྱོར་ཚང་བའི་རྟེན་བཟང་རྙེད། །
མཇལ་དཀའ་འཇམ་མགོན་བླ་མའི་བསྟན་དང་མཇལ། །
འཕྲད་དཀའ་མཚན་ལྡན་དགེ་བའི་བཤེས་དང་འཕྲད། །
199



མཐུན་རྐྱེན་རྟེན་འབྲེལ་འདི་འདྲ་འཛོམས་པའི་དུས། །
གདམས་ཟབ་སྐྱབས་འགྲོའི་ཉམས་ལེན་སླ་ཆོས་སུ། །
མ་བཏང་ནན་ཟབ་ཉི་མའི་འོད་རླབས་ཀྱིས། །
སྡིག་སྒྲིབ་གྲང་བའི་རེག་པ་གཞིལ་དང་ལྷན། །
དོན་གཉིས་ཕུན་ཚོགས་པད་ཚལ་བཞད་པར་མཛོད། །
ཅེས་ཀྱང་སྨྲའོ། །
DI
སྐབས་དོན་ཤེས་ཕྱིར་བསྡུས་གྲྭའི་འཇུག་སྒོ་རྟགས་གསལ་
འཕེན་ཚུལ་སོགས་མདོ་ཙམ་བཤད་པ།
གཉིས་པ་སྐབས་དོན་ཤེས་ཕྱིར་བསྡུས་གྲྭའི་འཇུག་སྒོ་་་་་་
རྟགས་གསལ་འཕེན་ཚུལ་སོགས་མདོ་ཙམ་བཤད་པ་ལ་གཉིས།
ཉེར་མཁོ་ཡན་ལག་གི་དོན་ཅུང་ཟད་བཤད་པ་དང་། སྐབས་དོན་
དངོས་སོ། །དང་པོ་ལ་གཉིས། བོད་གངས་ཅན་གྱི་ལྗོངས་འདིར་
ཚད་མ་རིག་པ་ཇི་ལྟར་དར་ཚུལ་མདོ་ཙམ་བཤད་པ། རྩོད་པ་་་་
བྱེད་པའི་རྣམ་གཞག་གོ །
བོད་གངས་ཅན་གྱི་ལྗོངས་འདིར་ཚད་མ་རིག་པ་ཇི་ལྟར་
དར་ཚུལ་མདོ་ཙམ་བཤད་པ།
དང་པོ་ནི། མངའ་བདག་ཁྲི་རལ་གྱི་དུས་ཏེ་བསྟན་པ་སྔ་་
དར་གྱི་སྐབས་སུ་ལོ་ཙཱ་བ་ཆེན་པོ་དཀའ་བ་དཔལ་བརྩེགས་དང་།
ཞང་ཡེ་ཤེས་སྡེ། སློབ་དཔོན་བཻ་རོ་ཙ་ན་བཅས་ཀྱིས་རྒྱ་གར་གྱི་་་
ཚད་མ་རིག་པའི་གཞུང་ལུགས་དུ་མ་བོད་སྐད་དུ་བསྒྱུར་བ་ལ་་་་
བརྟེན་ནས་བོད་དུ་ཚད་མའི་གཞུང་ལུགས་ཀྱི་འཆད་ཉན་ཅུང་་་
200



ཟད་དར་ནའང་སྤྱི་ལོ་༩༠ ༡ ལ་གླང་དར་མས་བསྟན་པ་བསྣུབས་
པ་ནས། ཇོ་བོ་རྗེའི་དངོས་སློབ་རྔོག་ལེགས་པའི་ཤེས་རབ་ཀྱིས་སྤྱི་
ལོ་༡༠༧༣ ལ་གསང་ཕུ་དགོན་པ་བཏབ་ནས་འཆད་ཉན་ཚུགས་
རེག་བར་ཏེ་ལོ་ངོ་བརྒྱ་དང་བདུན་ཅུ་དོན་གཉིས་ཀྱི་རིང་ལ་ཚད་
གཞུང་འཆད་ཉན་གྱི་རྒྱུན་རྣམས་ནུབ་པར་གྱུར་ཏོ། །དེ་ནས་་་་་
བསྟན་པ་ཕྱི་དར་གྱི་སྐབས་སུ། མཉམ་མེད་ཇོ་བོ་རིན་པོ་ཆེ་་་་
དཔལ་ལྡན་ཨ་ཏི་ཤས་ལུང་བསྟན་པ་ལྟར་རྔོག་ལེགས་ཤེས་ཀྱིས་་
སྤྱི་ལོ ༡༠༧༣ ལོར་གསང་ཕུ་ནེའུ་ཐོག་ཏུ་གཙུག་ལག་ཁང་སོགས་
ལེགས་པར་བཞེངས་ནས་བཀའ་སྡེ་སྣོད་གསུམ་གྱི་འཆད་ཉན་་་་
མཛད་པས་སྡེ་སྣོད་འཛིན་པའི་ཚོགས་པ་ལྔ་བརྒྱ་ཙམ་འདུས་པ་
སོགས་འཆད་ཉན་གྱི་རྐང་ཚུགས་པའི་རྨང་གཞི་ལྟ་བུར་གྱུར་ཅིང་།
ཁྱད་པར་དུ་ཁོང་ལ་གཅུང་པོ་ཆེ་ཆུང་བཞི་ཡོད་པའི་ནང་ནས་་་
གསུམ་པ་ཆོས་སྐྱབས་ཀྱི་སྲས། ལོ་ཙཱ་བ་བློ་ལྡན་ཤེས་རབ་ཀྱིས་་་་
ཚད་མ་རིག་པའི་བསྟན་བཅོས་མཐའ་ཡས་པ་སོགས་རྒྱ་གཞུང་་་
ཚན་པ་མི་གཅིག་པ་འབུམ་ཕྲག་གཅིག་དང་ཁྲི་ཕྲག་གསུམ། སྟོང་
ཕྲག་བདུན་ལྷག་ཙམ་བོད་སྐད་དུ་བསྒྱུར་ཅིང་། སྔར་བསྒྱུར་ཟིན་
པ་དག་ལའང་བསྒྱུར་བཅོས་ཞིབ་པར་མཛད་དེ་འཆད་ཉན་གྱིས་
ལེགས་པར་གཏན་ལ་ཕབ། ཁོང་རང་གིས་ཀྱང་ཚད་མ་རྣམ་པར་
ངེས་པའི་དཀའ་བའི་གནས་རྣམ་པར་བཤད་པ་ཞེས་པའི་སྔོན་་་
མེད་ཀྱི་ཚད་མའི་ལེགས་བཤད་ཆེན་པོ་འདི་ཉིད་མཛད་དེ་བོད་
རང་གི་མཁས་པས། ཚད་མའི་བསྟན་བཅོས་རྩོམ་པའི་སྲོལ་ཐོག་
མར་ཕྱེས་ཤིང་། གསང་ཕུར་ཞིང་ཚེ་སྤོང་ཆོས་ཀྱི་བླ་མ། གྲོ་ལུང་་
པ་བློ་གྲོས་འབྱུང་གནས། ཁྱུང་རིན་ཆེན་གྲགས། འབྲེ་ཤེས་རབ་་
༥ ས་
201



E
འབར་ཏེ་སྲས་ཀྱི་ཐུ་བོ་བཞི་སོགས་སློབ་མ་ཆིག་ཁྲི་སུམ་སྟོང་་་་་་
བདུན་བརྒྱ་འདུས་པ་རྣམས་ལ་ཚད་མ་རིག་པ་སོགས་ཀྱི་འཆད་་
ཉན་རྒྱ་ཆེར་མཛད། དེ་ནས་ཁོང་གི་ཐུགས་སྲས་གྲོ་ལུང་པ་ཆེན་
པོའི་སློབ་མ་གཙོ་བོ་ཆ་པ་ཆོས་ཀྱི་སེངྒེ་སྟེ། དེས་ཚད་མ་རིག་པའི་
གཞུང་ལུགས་ཀྱི་ཟབ་གནད་གསང་ཚིག་ཕྲ་མོ་ཀུན་ལ་གཞན་དང་
མི་མཚུངས་པའི་ངེས་ཤེས་བརྟན་པོ་རྙེད་ནས་ཚད་མ་རྣམ་འགྲེལ་
གྱི་བརྗོད་བྱའི་དོན་གྱི་སྙིང་པོ་རྣམས་ཕྱོགས་གཅིག་ཏུ་དྲིལ་ཏེ་་་་་
བསྡུས་ཚན་དུ་བགོས་ནས་བསྡུས་གྲྭ་ཞེས་པ་འདི་ཡང་གསར་་་་་
གཏོད་མཛད་པ་དང་། སློབ་མ་ཡང་སེང་ཆེན་བརྒྱད་དང་སེང་
ཆུང་བརྒྱད་ལ་སོགས་པ་བགྲང་ལས་འདས་པ་ཞིག་བྱོན་ཏེ་ཚད་་
མ་རིག་པའི་བསྟན་པ་འདི་ཆེས་དར་བར་མཛད་པ་ཡིན་ནོ། །དེ་
ནས་དུས་ཕྱིས་སུ་གྱུར་པ་ན། ཇི་སྐད་དུ་མཁས་གྲུབ་སྨྲ་བའི་ཉི་་་་
མས། ཚིག་སྤྱིའི་བཤད་སྒྲུབ་རྟགས་ཀྱི་དགེ་སྦྱོང་གི །ཐུབ་བསྟན་་
མིང་ཙམ་ལྷག་མར་གྱུར་པའི་དུས། །བསླབ་གསུམ་ལུང་རྟོགས་་་་
རྒྱལ་བའི་དམ་ཆོས་ཀུན། ཁྱོད་ཀྱིས་ཉིན་མོར་མཛད། ཅེས་་་་་
གསུངས་པ་ལྟར། ཁམས་གསུམ་འགྲོ་བའི་བླ་མ་ཤར་རྒྱལ་བའི་་་༌་
དབང་པོ་བློ་བཟང་གྲགས་པ་ཞེས་མཚན་སྙན་གྱི་བ་དན་དཀར་་
པོ་སྲིད་པ་གསུམ་ན་མངོན་པར་གཡོ་བ་དེ་ཉིད་ཀྱིས་དཔྱད་་་་་་
གསུམ་རྣམ་པར་དག་པའི་སྒོ་ནས་རྒྱལ་བའི་བསྟན་པ་ཡོངས་སུ་་
རྫོགས་པ་ལ་བྱ་བ་བྱས་ཚུལ་དང་། དཔལ་མཉམ་མེད་རི་བོ་དགེ་
ལྡན་པའི་བསྟན་པའི་ལུགས་བཟང་འཁྲུལ་བྲལ་གསེར་སྦྱངས་་་་་
བཙོ་མ་ལྟ་བུ་འདི་ཉིད་དར་ཞིང་རྒྱས་པར་མཛད་པའི་ཚུལ་་་་་་་
སོགས་རྣམ་ཐར་དང་རྟོགས་བརྗོད་ཀྱི་ཡི་གེ་སོགས་སུ་གསལ་བ་
202



，
ལྟར་ཡིན་པའི་ཕྱིར་རོ། །དེ་ཡང་བསྟན་པའི་གནད་རྫོགས་པར་་་
ཤེས་པ་མཚན་ཉིད་གྲྭ་ཚང་ལ་རག་ལས་པར་དགོངས་ནས་མཁས་
གྲུབ་སྨྲ་བའི་ཉི་མས། དགའ་ལྡན་དུ་མཚན་ཉིད་གྲྭ་ཚང་བཙུགས་
པ་དང་། འཇམ་དབྱངས་གཙང་པ་བདུན་བརྒྱུད་དང་འཁོར་་་་
དག་པ་རྣམ་བརྒྱད་སོགས་ཐུགས་སྲས་ཆེན་པོ་ཡང་སློབ་དང་་་་
བཅས་པ་འཕགས་ཡུལ་པཎ་ཆེན་ལྟ་བུ་རྣམས་ཀྱིས་རྩོད་གྲྭ་མང་་
པོ་ཕྱག་འདེབས་མཛད་ནས་འཆད་ཉན་དར་བར་མཛད་དོ། །དེ་
ནས་བསྟན་པ་བྱང་ནས་བྱང་དུ་དར་བར་གསུངས་པའི་ལུང་་་་་་
བསྟན་དུས་ལ་བབ་པ་ན། བྱང་གཉིས་པ་མདོ་སྨད་སོགས་སུ་་་་་
མཁས་གྲུབ་གཉིས་འཛོམས་ཀྱི་སྐྱེས་ཆེན་དམ་པ་དུ་མས་བཀའ་་་
པོད་ལྔ་སོགས་ཀྱི་འཆད་ཉན་ཆེས་དར་བར་མཛད་ལ། ཁྱད་པར་
དུ་བདག་ཅག་གི་སྟོན་པའི་ཉན་ཐོས་འདུལ་བ་འཛིན་པའི་མཆོག་
དགྲ་བཅོམ་ཉེ་བར་འཁོར་དང༌། རྒྱན་དྲུག་མཆོག་གཉིས་ཀྱི་ནང་
ནས་འདུལ་བ་མདོ་རྩ་བ་རྩོམ་པ་པོ་སློབ་དཔོན་ཡོན་ཏན་འོད་་་་
དང་། རྒྱ་གར་གྲུབ་ཆེན་བརྒྱད་ཅུའི་ནང་ནས་གྲུབ་ཆེན་དྲིལ་བུ་་
པ་དང་། གངས་ཅན་གྱི་འགྲོ་ལ་བཀའ་དྲིན་འགྲན་ཟླ་དང་བྲལ་་
བ་ལོ་ཆེན་ཚུལ་ཁྲིམས་རྒྱལ་བ་སོགས་ཀྱི་སྤྲུལ་པའི་ཟློས་གར་དུ་་་
ཚད་མའི་ལུང་གིས་གྲུབ་ཅིང་། འཇམ་མགོན་རྒྱལ་བ་གཉིས་པའི་
ཐུགས་སྲས་བསྟན་པ་ཕྱོགས་མཐར་སྤེལ་བའི་དར་ཆེན་བདུན་གྱི་
ནང་ཚན། མདོ་རོང་གི་མཁས་པ་མི་བཞིའི་ཡ་གྱལ། སྐྱབས་་་་་
མགོན་ཀིརྟི་རིན་པོ་ཆེ་རོང་ཆེན་དགེ་འདུན་རྒྱལ་མཚན་ཞེས་་་་་
མཚན་སྙན་ཚངས་པའི་དབྱངས་ཀྱིས་ས་སྟེང་ཁྱབ་པ་དེ་ཉིད་དང་།
གང་གི་སྐུ་ཕྲེང་རིམ་བྱོན་རྣམས་ཀྱིས། འཇམ་དབྱངས་བླ་མ་ཙོང་
203



ཁ་པ་ཆེན་པོའི་ཐུགས་དགོངས་དང་ལུང་བསྟན་ལྟར་ཡུལ་མདོ་
སྨད་དུ་རྒྱལ་བའི་བསྟན་པ་རིན་པོ་ཆེ་ཚང་ལ་མ་ནོར་བར་ཆེས་་་
དར་བར་མཛད་ཚུལ་སོགས་རྣམ་ཐར་གྱི་ཡི་གེ་རྣམས་ལས་ཤེས་་
པར་བྱ་རྒྱུ་ལས་བདག་ལྟ་བུའི་བསམ་བརྗོད་ཀྱི་ཡུལ་ལས་འགོངས་
སོ༑ །དེང་སང་ཡང་སྣ་གང་ཐད་ནས་དགོན་སྡེ་གཞན་ལས་ཁྱད་
པར་དུ་འཕགས་པ་སྟག་ཚང་ལྷ་མོ་ཀིརྟིའི་དགོན་དགེ་ལྡན་བཀྲ་་
ཤིས་འཁྱིལ་དང་། རྔ་ཡུལ་ཀིརྟིའི་དགོན་ཆེན་དགེ་ལྡན་ལེགས་་་
བཤད་གླིང་དག་ཏུ་ཚད་མའི་དམ་བཅའ་དང་ཕར་ཕྱིན་དམ་་་་་་
བཅའ། དབུ་མའི་དམ་བཅའ་དང་རབ་འབྱམས་དམ་བཅའ།
བཀའ་བཅུ་དམ་བཅའ་དང་སྔགས་ཀྱི་དམ་བཅའ་ཆེན་མོ་སོགས་
མིང་དོན་མཐུན་པ་འཇོག་སྲོལ་ཡོད་པ་སོགས་ནང་བསླབ་པ་་་་་་
གསུམ་གྱི་ཉམས་ལེན། ལུང་སྡེ་སྣོད་གསུམ་གྱི་འཆད་ཉན་སོགས་
ཕྱོགས་གང་ནས་བལྟས་ཀྱང་དཔག་བསམ་གྱི་ལྗོན་པ་ལྟ་བུ་ཞིག་་
ཏུ་གྱུར་པ་འདི་ཡང་། སྐྱབས་མཆོག་བླ་མ་དེ་དག་གི་སྐུ་དྲིན་དུ་་་
ཤེས་པར་བྱའོ། །
སྨྲས་པ།
རྣམ་དག་བསྟན་པའི་དུས་ཀྱི་བྱེད་པོ་འབུམ། །
གང་གི་ཐུགས་བསྐྱེད་འོད་སྲུངས་ཀྱིས་དྲངས་པས། །
ལོག་འཆང་མཁས་རློམ་མེ་ཁྱེར་བཅོམ་དང་ལྷན། །
ལམ་བཟང་རྩེ་མོའི་ས་གསུམ་ཅི་ཡང་གསལ། །
ཞེས་བྱ་ནི་བར་སྐབས་ཀྱི་ཚིགས་སུ་བཅད་པའོ། །
204



རྩོད་པ་བྱེད་པའི་རྣམ་གཞག་བཤད་པ།
གཉིས་པ་ལ་ལྔ། རྩོད་པའི་གང་ཟག་དང་། རྩོད་པའི་དུས།
གང་རྩོད་པའི་གནས་དང་། ཇི་ལྟར་རྩོད་པའི་ཚུལ་དང་། རྩོད་པ་
བྱས་པའི་འབྲས་བུའོ། །དང་པོ་ལ་བཞི། སྔ་རྒོལ་གྱི་རྣམ་གཞག་
དང༌། ཕྱི་རྒོལ་གྱི་རྣམ་གཞག རྩོད་པའི་དཔང་པོའི་རྣམ་་་་
གཞག་བཤད་པ་དང༌། རྒོལ་ཕྱི་རྒོལ་སོགས་ཀུན་གྱིས་ཐུགས་་་་་
ཉམས་སུ་བཞེས་རྒྱུ་གལ་ཆེན་མདོ་ཙམ་དགོད་པའོ། །
སྔ་རྒོལ་གྱི་རྣམ་གཞག་བཤད་པ།
དང་པོ་ལ་གཉིས། མཚན་ཉིད་དང་། སྔ་རྒོལ་གྱི་སྐྱོན་མདོ་
ཙམ་བཤད་པའོ། །དང་པོ་ནི། རྟགས་གསལ་གཏོང་བར་བྱེད་་་་
པའི་གང་ཟག་དེ་སྔ་རྒོལ་གྱི་མཚན་ཉིད། དེ་ལ་དབྱེ་ན། སྔ་རྒོལ་་
ཡང་དག་དང༌། སྔ་རྒོལ་ལྟར་སྣང་གཉིས། རང་གིས་འཕངས་་་་
པའི་རྟགས་གསལ་ལ་བརྟེན་ནས་སྐབས་ཀྱི་ཕྱི་རྒོལ་གྱི་རྒྱུད་ལ་་་་་
བསྒྲུབ་བྱ་རྟོགས་པའི་ཚད་མ་དང་དོན་འགྱུར་གྱི་ཐེ་ཚོམ་ཅི་་་་་་
རིགས་སྐྱེད་པར་བྱེད་ནུས་པའི་གང་ཟག་དེ། རང་ཉིད་དང་པོའི་
མཚན་ཉིད། ཡང་ན། རང་གིས་འཕངས་པའི་རྟགས་གསལ་དེ་་་
གཞན་གྱིས་སུན་འབྱིན་མི་ནུས་པའི་གང་ཟག་དེ། དེའི་མཚན་་་
ཉིད། དཔེར་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་་་་
རྒོལ་རྣམ་དག་ལྟ་བུའོ། །དེ་ལྟར་སྐྱེད་པར་བྱེད་མི་ནུས་པའི་གང་
ཟག་དེ། རང་ཉིད་སྔ་རྒོལ་ལྟར་སྣང་གི་མཚན་ཉིད། ཡང་ན།
རང་གིས་འཕངས་པའི་རྟགས་གསལ་དེ་གཞན་གྱིས་སུན་འབྱིན་
205
，



ནུས་པའི་གང་ཟག་དེ། དེའི་མཚན་ཉིད། དཔེར་ན། བྱས་རྟགས་
ཀྱིས་སྒྲ་རྟག་པར་སྒྲུབ་པའི་སྔ་རྒོལ་ལྟར་སྣང་ལྟ་བུའོ། །
སྔ་རྒོལ་གྱི་སྐྱོན་མདོ་ཙམ་བཤད་པ།
གཉིས་པ་ནི། དམ་བཅའ་བ་ལ་མི་འོས་པར་སྒྲུབ་པ།
སྐབས་སུ་མ་བབ་པ་བསྒྲུབ་བྱར་བྱེད་པ། ཁས་བླངས་པའི་དོན་ལ་
རྟགས་མི་འགོད་པ། ཤེས་འདོད་མེད་པའི་སྒྲུབ་བྱེད་འགོད་པ་་་་
སོགས་སོ། །
ཕྱི་རྒོལ་གྱི་རྣམ་གཞག་བཤད་པ།
གཉིས་པ་ལ་གཉིས། མཚན་ཉིད་དང་། ཕྱི་རྒོལ་གྱི་སྐྱོན་་་
མདོ་ཙམ་བཤད་པའོ། །དང་པོ་ནི། ཁས་ལེན་འཛིན་པར་བྱེད་་་་
པའི་གང་ཟག་དེ། དེའི་མཚན་ཉིད། དེ་ལ་དབྱེ་ན། ཕྱི་རྒོལ་ཡང་
དག་དང་། ཕྱི་རྒོལ་ལྟར་སྣང་གཉིས། རང་ལ་འཕངས་པའི་་་་་
རྟགས་གསལ་ལ་བརྟེན་ནས་རང་གི་རྒྱུད་ལ་བསྒྲུབ་བྱ་རྟོགས་པའི་
ཚད་མ་དང་དོན་འགྱུར་གྱི་ཐེ་ཚོམ་ཅི་རིགས་སྐྱེ་འགྱུར་གྱི་གང་་་་
ཟག་དེ། རང་ཉིད་དང་པོའི་མཚན་ཉིད། དཔེར་ན། ཐལ་འགྱུར་
ཡང་དག་འགོད་ཡུལ་གྱི་ཕྱི་རྒོལ་རྣམ་དག་དང་། རྟགས་སྦྱོར་ཡང་
དག་འགོད་ཡུལ་གྱི་དེ་ལྟ་བུའོ། །རང་ལ་འཕངས་པའི་རྟགས་་་་
གསལ་ལ་ལན་དོན་མཐུན་འདེབས་ནུས་པའི་རིགས་སུ་གནས་་་་
པའི་གང་ཟག་དེ། རང་ཉིད་ཕྱི་རྒོལ་ལྟར་སྣང་གི་མཚན་ཉིད།
དཔེར་ན། ཕྱོགས་གླང་ཡབ་སྲས་དང་། བྱས་རྟགས་ཀྱིས་སྒྲ་མི་་་་
རྟག་པར་བསྒྲུབ་ཡུལ་གྱི་ཕྱི་རྒོལ་ཡང་དག་དང་རྒྱུད་གཅིག་ཏུ་་་་
206



གྱུར་པའི་སྒྲ་མི་རྟག་པར་རྟོགས་པའི་རྗེས་དཔག་རྒྱུད་ལ་སྐྱེས་མ་
ཐག་པའི་གང་ཟག་ལྟ་བུའོ། །འདི་སྐོར་ལ་དཔྱད་པར་བྱ་བ་མང་
སྟེ་རེ་ཞིག་དེ་ཙམ་མོ། །
༈
，
ཕྱི་རྒོལ་གྱི་སྐྱོན་མདོ་ཙམ་བཤད་པ།
གཉིས་པ་ནི། ཡིག་ཆ་དང་རིགས་ལམ་ལ་མི་མཐུན་པའི་་་
ཁས་ལེན་སྐྱོང་བ། སྐབས་དོན་ལ་མི་ཉན་པར་ངག་འཆལ་སྣ་་་་་
ཚོགས་བཤད་པ། གྲོང་ཚིག་དང་འདྲེས་པའི་ལན་རྒྱག་པ། ཚ་་་་
འཁོར་གསུམ་ལ་འཛེམས་ནས་གཡོ་སྒྱུ་སྣ་ཚོགས་བྱེད་པ་སོགས་སོ། །
རྩོད་པའི་དཔང་པོའི་རྣམ་གཞག་བཤད་པ།
གསུམ་པ་ལ་གཉིས། མཚན་ཉིད་དང་། དཔང་པོའི་སྐྱོན་
མདོ་ཙམ་བཤད་པའོ། །དང་པོ་ནི། རྒོལ་ཕྱི་རྒོལ་རྒྱལ་ཕམ་མམ་་་
རྩོད་པའི་ལེགས་ཉེས་ཤན་འབྱེད་པའི་གྲལ་དུ་ཞུགས་པའི་གང་་་་
ཟག་དེ། དེའི་མཚན་ཉིད། དེ་ལ་དབྱེ་ན། ཤན་འབྱེད་པའི་་་་་
དཔང་པོ། རྗེས་སུ་བརྗོད་པའི་དཔང་པོ། ཚར་གཅོད་པའི་དཔང་
པོ་དང་གསུམ་མོ། །དང་པོ་ནི། བློ་གཟུ་བོར་གནས་པའི་སྒོ་ནས་་
ལེགས་ཉེས་སོ་སོར་ཤན་འབྱེད་པའི་གང་ཟག་ལྟ་བུ། གཉིས་པ་ནི།
བློ་གཟུ་བོར་གནས་པའི་སྒོ་ནས་ལེགས་ཉེས་ཤན་མི་འབྱེད་པར་
དེ་དག་མ་འཁྲུགས་པར་སོ་སོར་བརྗོད་པའི་གང་ཟག་ལྟ་བུ།
གསུམ་པ་ནི། དེ་དག་གི་ནང་ནས་ལེགས་པ་ལ་གཟེངས་བསྟོད་པ་
དང༌། ཉེས་པ་ལ་སྨད་པའི་སྒོ་ནས་གྲུབ་མཐའ་འདོར་དུ་འཇུག་
207



，
，
ཅིང་ཞེན་པས་མི་འདོར་ན་ཡུལ་ནས་སྐྱོད་པ་ལ་སོགས་པས་ཚར་
གཅོད་པའི་གང་ཟག་ལྟ་བུའོ། །གཉིས་པ་ནི། རྩོད་པའི་མཇུག་ཏུ་
བདེན་རྫུན་ཤན་མི་འབྱེད་པ་དང་། རྒྱལ་ཕམ་ཕྱིན་ཅི་ལོག་ཏུ་་་་
ཤན་འབྱེད་པ་དང༌། རྩོད་པ་མཐར་མ་ཕྱིན་པར་ཤན་འབྱེད་པ་
རྣམས་སོ། །
，
རྒོལ་ཕྱི་རྒོལ་སོགས་ཀུན་གྱིས་ཐུགས་ཉམས་སུ་བཞེས་རྒྱུ་
གལ་ཆེན་མདོ་ཙམ་དགོད་པ།
བཞི་པ་ནི། མདོར། ཆོས་འདོད་པ་རྣམས་ལ་རྣམ་པར་་་་་
གཡེང་བར་བྱེད་པ་ནི། ཚིག་ཀྱལ་བ་རྣམས་ཀྱི་ནང་ན་ཆེན་པོ་་་་
ཡིན་ནོ། །ཞེས་དང༌། ཏིང་ངེ་འཛིན་རྒྱལ་པོར། གང་གིས་ཛམྦུ་་་
གླིང་འདི་ནི། །མཆོད་རྟེན་ཐམས་ཅད་བཤིགས་བྱེད་པས། །གང་
གིས་མདོ་སྡེ་སྤོང་བྱེད་པའི། །སྡིག་པ་དེ་ནི་ཆེས་ཁྱད་འཕགས། །
གང་གིས་གངྒའི་བྱེ་སྙེད་ཀྱི། །དགྲ་བཅོམ་བསད་པར་གྱུར་པ་བས། །
གང་གིས་མདོ་སྡེ་སྤོང་བྱེད་པའི། །སྡིག་པ་དེ་ནི་ཆེས་ཁྱད་འཕགས། །
ཞེས་སོགས་ཀྱིས་འཆལ་གཏམ་སྣ་ཚོགས་སྨྲས་ཏེ་གཞན་གྱིས་ཆོས་
སྨྲ་བ་ལ་བར་ཆད་བྱས་ན་ཉེས་པ་ལྕི་བར་གསུངས་པ་དང༌། ཡང་
ཏིང་འཛིན་རྒྱལ་པོར། གཅིག་ལ་གཅིག་ཀྱང་གནོད་སེམས་བྱས་་
ན་ནི། །དེ་ལ་ཚུལ་ཁྲིམས་ཐོས་པས་སྐྱོབ་མི་ནུས། བསམ་གཏན་མི་
སྐྱོབ་དགོན་གནས་སྐྱོབ་མི་ནུས། །སྦྱིན་པས་མི་སྐྱོབ་སངས་རྒྱས་་་
མཆོད་པས་མིན། །ཞེས་དང༌། སྤྱོད་འཇུག་ཏུ། བསྐལ་པ་སྟོང་དུ་
བསགས་པ་ཡི། །ཞེས་སོགས་ཀྱིས་གྲོགས་ཚངས་པ་མཚུངས་པར་
སྤྱོད་པ་ལ་ཁྲོ་བས་དགེ་རྩ་འཇོམས་པར་གསུངས་པ་དང་། རྒྱལ་་
208



ཚབ་དར་མ་རིན་ཆེན་གྱིས་རྗེ་བླ་མའི་དྲུང་དུ་གསན་པའི་ཚད་་་་
མའི་བརྗེད་བྱང་ཆེན་མོ་ལས། དེའང་འཁོར་བ་འཇུག་ལྡོག་ཉིད་
ལ་བསྐོར་ནས་ཉན་པ་སོགས་དེའི་ཐབས་སུ་ཇི་ལྟར་འགྱུར་བ་་་་
སོགས་ལ་འབད་པར་བྱ་ཡི་ཁ་ཤགས་འགྱེད་པ་ཙམ་གྱི་ཆེད་དུ་མི་
བྱ་སྟེ་རང་ཡང་ཉམས་པར་འགྱུར་ཞིང་གཞན་ཡང་བསྟན་བཅོས་
ལ་གུས་པ་སྐྱེ་བའི་གེགས་བྱེད་པའི་ཕྱིར་རོ། །ཞེས་དང་། ཐར་་་་་
ལམ་གསལ་བྱེད་ལས། རྒྱལ་བའི་བསྟན་པ་ཡུན་རིང་དུ་གནས་ན་
སྙམ་པས། ཐོས་པ་དང་བསམ་པ་དང་སྒོམ་པ་སོགས་ལ་འཇུག་་་
པར་བྱ་ཡི། གཞན་དང་ཁ་ཤགས་འབྱེད་པ་ཙམ་དང་། རྙེད་པ་་་
དང་བཀུར་སྟི་དང་། གྲགས་པ་ཅི་ཙམ་ཐོབ་ན་སྙམ་དུ་མི་བྱ་སྟེ།
གཞན་དུ་ན་དེ་ཉིད་ཤེས་རབ་འཆལ་བའི་རྒྱུར་འགྱུར་ཞིང་། ཆོས་
ལ་བརྟེན་པའི་སྡིག་ཁམ་པོ་ཆེ་གསོག་པས་མཁས་པ་སྔ་མ་དག་་་་
གསུངས་པ་ལྟར། བཟུང་ན་ཚིག་མི་ཟིན། བསམ་ན་དོན་མི་གོ
བསྒོམས་ན་རྒྱུད་ལ་མི་སྐྱེ་བས་བློ་གྲོས་དང་ལྡན་པ་དག་གིས་་་་་་
གནས་འདི་ལ་ཤིན་ཏུ་གཟབ་པར་བྱའོ། །ཞེས་དང་། འོག་ཏུ་ཡང་
བསྟན་བཅོས་ལ་ཐོས་བསམ་བྱས་པ་དོན་ཆེན་པོ་དང་ལྡན་ཞིང་།
རང་གི་དལ་འབྱོར་གྱི་རྟེན་ལ་སྙིང་པོ་ལེགས་པར་ལོན་པ་ཡིན་་་་
པས་ཚུལ་དེ་ལ་འབད་པས་ནན་ཏན་དུ་བྱ་ཡི། དེ་ལས་གཞན་དུ་
ཞེས་སོགས་དང་། མཁས་གྲུབ་རྗེའི་སྡེ་བདུན་ཡིད་ཀྱི་མུན་སེལ་་་
ལས། དེ་ཡང་སྡེ་སྣོད་འདི་ལྟ་བུ་ལ་ཐོས་བསམ་སྒོམ་པས་འཇུག་་་
པ་ན་ཡང་། རང་གཞན་གྱི་འཁོར་བ་འཇུག་ལྡོག་གི་རིམ་པ་ཇི་ལྟ་
བུ་སྙམ་དུ་དཔྱོད་པའི་བློས་མཉན་པ་དང་བསམ་པ་སོགས་ལ་་་་་
འབད་པར་བྱ་ཡི། རང་གི་ཟླ་བོ་འགའ་ཞིག་དང་ཁ་ཤགས་འབྱེད་
.:
209



པ་ཙམ་གྱི་ཆེད་དུ་དམིགས་ཏེ་ཞུགས་ན་རང་ཡང་ཉམས་པར་་་་
འགྱུར་ཞིང་། གཞན་ཡང་བསྟན་བཅོས་ལ་མ་གུས་པའི་རྒྱུར་་་་་་
འགྱུར་བས་ཤེས་ལྡན་དག་གིས་རང་གི་བློ་སྐྱོན་གྱིས་མཁས་པའི་་
ལེགས་བཤད་མ་རུང་བར་མ་བྱེད་ཅིག ཅེས་སོགས་དང༌། ཐུབ་་
བསྟན་མཛེས་རྒྱན་དུ། ཟས་པ་དང་རྒྱ་ཆེ་བའི་གཞུང་གང་ལ་ཡང་
རྒྱལ་བའི་བཀའ་དང་རྒྱ་བོད་ཀྱི་དགོངས་འགྲེལ་ཚད་མར་གྱུར་པ་
རྣམས་ལ་ཕྱོགས་རེར་མ་སོང་ཞིང་། ཚིག་སྤྱི་ཙམ་དུ་མ་ལུས་པའི་
ཐོས་བསམ་བྱེད་ཚུལ་རྗེ་བླ་མའི་རྣམ་ཐར་ལྟ་བུ་ལ་ཁ་མིག་ཡར་ལྟ་
བར་བྱེད་དགོས་པ་ལས། ཐད་ཀ་ཐད་ཀའི་སྤྱི་དོན་ཐལ་ཕྲེང་ཙམ་
ལ་མགོ་འཁོར་བས་ནི་ཐོས་བསམ་མཐའ་ཆོད་པ་ཞིག་མི་འོང་ལ།
ཐོས་དོན་སྒྲུབ་པའི་ཉམས་ལེན་ཡང་དེ་དང་འདྲ་བར་ལམ་ལ་ས་
ཆོད་ཅི་ཡང་མི་འབྱུང་བས་ན། སྙིང་ནས་ཐུབ་པའི་བསྟན་པ་ལ་་
སློབ་པར་འདོད་པ་རྣམས་ཀྱིས་གཞུང་ཆེན་མོ་རྣམས་གདམས་་་
པར་ཤར་བའི་ཐོས་བསམ་སྒོམ་གསུམ་སྐྱ་སྒྲིལ་བ་གཏན་བདེའི་རྩ་
བ་ཚུགས་ངེས་ཤིག་གི་སྒོ་ནས་བསྟན་པ་ལ་སློབ་ཚུལ་མ་འཁྱུག་པ་
གལ་ཆེ་བར་སྣང་ངོ༌། །ཞེས་དང་། ཡང་ཡབ་རྗེ་སྐྱབས་མགོན་་་་
མཆོག་གིས། ཐོས་བསམ་བྱེད་པའི་ཐོག་མར་ཀུན་སློང་གཅེས། །
བར་དུ་རྒྱས་བསྡུས་འཚམས་པའི་དཔྱད་ཚུལ་གཅེས། །ཐ་མར་མ་
བརྗེད་རྒྱུད་ལ་སྦྱོང་པ་གཅེས། །གཅེས་ནོར་དེ་གསུམ་སྙིང་གི་་་་་
དཀྱིལ་དུ་ཆོངས། །ཞེས་གསུངས་པ་རྣམས་ཀྱི་བསྟན་དོན་ལྟར་་་་
ཉམས་སུ་བླང་བར་བྱའོ། །
210



རྩོད་པའི་དུས་བཤད་པ།
གཉིས་པ་ནི། རང་གཞན་གྱི་བློ་ལེགས་པར་མ་སྦྱངས་པ་་་
དང་། དཔང་པོ་མཁས་པ་མེད་པ་དང་། ཕ་རོལ་བོ་ཆོས་མིན་་་་
སྡང་བས་ཡིད་དཀྲུགས་པའི་ཚེ་ན་བརྩད་དུ་མི་རུང་ལ། དེ་ལས་་
ལྡོག་པ་ནི་རྩོད་པའི་དུས་ཡིན་ནོ། །
གང་རྩོད་པའི་གནས་བཤད་པ།
གསུམ་པ་ནི། གཞལ་བྱའི་གནས་གསུམ་ནི་གང་བརྩད་་་་
པར་བྱ་བའི་གནས་སམ་ཡུལ་ཡིན་ལ། དེ་ལ་རྩོད་པའི་གྲུབ་མཐའ་
ཡང་གསུམ་སྟེ། ཡོད་པ་ལ་མེད་པར་འཛིན་པའི་སྐུར་འདེབས་་་་
དང་། མེད་པ་ལ་ཡོད་པར་འཛིན་པའི་སྒྲོ་འདོགས། ཡོད་མེད་ཇི་
ལྟ་བ་བཞིན་དུ་འཛིན་པའི་དབུ་མའོ། །
ཇི་ལྟར་རྩོད་པའི་ཚུལ་བཤད་པ།
བཞི་པ་ཇི་ལྟར་རྩོད་པའི་ཚུལ་བཤད་པ་ལ་གཉིས། སྔ་རྒོལ་
གྱི་ཁྱད་ཆོས་བཤད་པ། ཕྱི་རྒོལ་གྱི་ཁྱད་ཆོས་བཤད་པའོ། །དང་པོ་
ལ་དྲུག རྩོད་པའི་ཐོག་མར་ཐལ་སྐད་གཏོང་བ་སོགས་ཀྱི་སྲོལ་་་་
སུས་བཏོད་བཤད་པ། རྩོད་པའི་རྣམ་འགྱུར་བཤད་པ། དེ་དག་་
གི་མཚོན་དོན་བཤད་པ། རྩོད་པའི་རྒྱུ་བཤད་པ། རྩོད་པའི་་་་་
བསམ་པ་བཤད་པ། རྩོད་པའི་དཔེ་བཤད་པའོ། །དང་པོ་ནི།
རིགས་པའི་རྩལ་བསྐྱེད་པ་དང་རྩོད་པའི་རིགས་པ་སྣ་ཚོགས་་་་་
འཕེལ་བའི་ཆེད་དུ་བགྲོ་གླེང་གི་མགོ་ཚུགས་སྐབས། འཛིན་གྲྭར་
211



བགོས་ནས་འཛིན་གྲྭ་གཅིག་པ་རྣམས་རེས་མོས་ཀྱིས་དམ་བཅའ་
དང༌། རྟགས་གསལ་གཏོང་མཁན་གྱིས་འཛིན་གྲྭའི་དཀྱིལ་དུ་་་་
ལངས་ཏེ་གུས་འདུད་ཀྱི་རྣམ་པས་གཟན་སྐྱོར་ཕབ་ཅིང་ལག་པའི་
ཐལ་མོ་གཅིག་རྡེབ་ནས་ཐལ་སྐད་གཏོང་བ། ཁྱབ་མཐའི་མགོ་་་་
བཟུང་ནས་རིམ་གྱིས་གཟན་སྐེད་པར་དཀྲིས་ནས་ཁྱབ་མཐའ་་་་
འཕེན་པ་དང་ཆབས་ཅིག་ཐལ་མོ་རྡེབ་པ། རྐང་གཡོན་སར་་་་་
བརྡབ་པ། ཕྲེང་བ་འཕྱུར་བ། ཚ་རྒྱག་པ། འཁོར་གསུམ་བསྐོར་
བ་སོགས་ཀྱིས་ཕྱི་རྒོལ་གྱི་ཁས་བླངས་ངན་པ་རྣམས་སུན་ཕྱུང་་་་་
བར་བྱེད་པའི་རྩོད་པའི་རིགས་པ་སྣ་ཚོགས་དང་། ཕྱི་རྒོལ་གྱིས་་
ཀྱང་རང་གི་བློས་དཔྱད་དེ་གང་འོས་ཀྱི་ལན་གྱིས་སྔ་རྒོལ་རྟགས་
གསལ་སོགས་ཀྱིས་ཕོངས་པར་བྱེད་པ་སོགས་ཀྱི་སྲོལ་གཙོ་བོར་ཆ་
པ་ཆོས་ཀྱི་སེངྒེས་བཏོད་པ་ཡིན་ནོ། །
རྩོད་པའི་རྣམ་འགྱུར་བཤད་པ།
གཉིས་པ་ནི། ཐོག་མར་རྟགས་གསལ་གཏོང་མཁན་དེ་་་་
ཡར་བཞེངས་ནས་ཕྱག་གཡས་པས་ཟླ་གམ་གྱི་གོང་བ་ནས་བཟུང་
སྟེ་གཡས་ཕྱོགས་ནས་ཕུད་དེ་རང་བཞུགས་སར་སུམ་ལྟེབ་བྱས་ཏེ་
མགོ་ཕྱིར་སྟོན་དང་ནང་སྟོན་གྱི་སྐབས་སོ་སོར་ཡོད་པ་ལྟར་འཇོག
དེ་ནས་གུས་འདུད་ཀྱི་རྣམ་པས་གཟན་སྐྱོར་ཕབ་ཅིང་དབུ་ཞྭ་་་་
བཞེས་ཏེ་དབུ་ཅུང་ཟད་ནང་དུ་སྒུར་ནས་ཕྲེང་བ་ཉིས་ཁུག་བྱས་
ཏེ་ཕྱག་གཡོན་པའི་མཐེ་བོང་དང་བཅས་པའི་སྐེར་བསྐོན་པའི་་་
འཕྲོར། མཐེ་བོང་གིས་ཕྲེང་བ་ཡར་འཕངས་ཏེ་ཐལ་མོ་ཐུགས་་་་
ཀར་བརྡབས་ནས། ཀ་ཡེ་ཇི་ལྟར་ཆོས་འཆད་ཅེས་སམ། ཡང་ན།
212



དྷིཇི་ལྟར་ཆོས་འཇལ་ཞེས་སམ། ཡང་ན། དྷི ཇི་ལྟར་ཆོས་ཅན་
ཞེས་བརྗོད་ནས་ཐལ་སྐད་གཏོང་དགོས། དེའི་སྐབས་སུ་ཕྱག་་་་
གཡོན་པའི་ཁ་ཐུར་དང་། གཡས་པའི་ཁ་ཡར་བསྟན་ནས་་་་་
བཏེགས་ཏེ་རྣ་བའི་ཐད་ཙམ་ནས་ཁ་ཐུར་གཅིག་གཏད་ནས་དབུ་
ཞྭ་བླངས་ཏེ་ཟླ་གམ་གྱི་བང་དུ་འཇོག དེ་ནས་ཁྱབ་མཐའི་མགོ་
བཟུང་ནས་རིམ་པས་གཟན་སྐེད་པར་དཀྲིས་ཏེ་རྟགས་གསལ་་་་
འཕེན་པ། རྐང་པ་གཡོན་པ་ཡར་བཏེགས་ཏེ་ས་ལ་རྡེབ་པ། ཐལ་
མོ་ཐུགས་ཀར་རྡེབ་པ་གསུམ་ཆབས་ཅིག་ཏུ་བྱ་ཞིང་། རྐང་པ་་་་
གཡས་པ་འགྲོ་སྐབས་མ་གཏོགས་རྒྱུན་པར་ས་ལ་འཛུགས། ཕྱག་
གཡས་པས་ཕྲེང་བ་ཡར་འདྲེན་པ་དང༌། ལག་པ་གཉིས་ཀྱིས་ཕྱག་
རྒྱ་ཕྱོགས་སུ་བསྐྱོད་ནས་ནང་དུ་བསྐུམ་དགོས་ཤིང་། ཐལ་མོ་རྡེབ་
པའི་སྐབས་ཀུན་ཏུ་ཡང་ཕྱག་གཡས་གྱེན་དུ་འཕྱུར་པ་དང་།
གཡོན་ཁུ་ཚུར་ཕྲག་གོང་དུ་བཏེགས་པ་རེ་བྱེད་དགོས་ཤིང་། །
གཞན་རྣམས་འོག་ནས་ཤེས་པར་བྱའོ། །མདོར་ན། ཆོས་རྩོད་་་་
པའི་རྣམ་འགྱུར་དང་སྐད་གདངས་སོགས་གང་ཟག་སུ་ཡི་མཐོང་
ཐོས་ཀྱི་ཡུལ་དུ་གྱུར་ཀྱང་། དེའི་ཡིད་ལ་དད་པ་དང་སྤྲོ་བ་སྟེར་་་
ཐུབ་པ་རེ་བྱེད་རྒྱུ་གལ་ཆེ་བ་ཡིན་པའི་ཕྱིར་རོ། །
དེ་དག་གི་མཚོན་དོན་བཤད་པ།
གསུམ་པ་དེ་དག་གི་མཚོན་དོན་བཤད་པ་ནི། ཕྱག་གཡས་
པས་ཟླ་གམ་གྱི་གོང་བ་ནས་བཟུང་སྟེ་གཡས་ཕྱོགས་ནས་ཕུད་་་་་
པས་སྟོན་པའི་ན་བཟའ་ལ་མཐོང་ཆེན་དང་གུས་པ་བྱས་པར་་་་་
མཚོན། སུམ་ལྟེབ་བྱས་པས་དེའི་ནང་དུ་རྐྱེན་ངན་སོགས་འཇུག་
213



མི་ཐུབ་པར་མཚོན་ཏེ། སྔར་གྱི་འོ་རྒྱུས་སྦྱོར། མགོ་ནང་དུ་བསྟན་
པས་གྲོགས་དགེ་འདུན་རྣམས་དང་། ཕྱིར་བསྟན་པས་ཁྲི་རིན་པོ་
ཆེ་ལ་གུས་པ་བྱས་པར་མཚོན་པ་ཡིན་པས། བརྩི་བཞག་སོགས་ཀྱི་
སྐབས་སུ་མགོ་ཕྱིར་སྟོན་དང་། སྐབས་གཞན་དུ་ནང་དུ་བསྟན་་་
དགོས་པ་སོགས་ཀྱི་ཁྱད་པར་ཤེས་པར་བྱའོ། །ཟླ་གམ་ལ་ཡང་་་་
མཚོན་དོན་མང་སྟེ། སྐེད་པ་བཅད་པས་སྲིད་པའི་རྩ་བ་བཅད་པ་
དང་། སྟོད་ཀྱིས་སྨད་མནན་པས་དུག་གསུམ་གྱི་མགོ་ནོན་པ་དང་།
སྟོད་སྨད་ཕྱི་ནང་གོ་ལྡོག་པས་འཁོར་བ་ལ་རྒྱབ་ཀྱིས་ཕྱོགས་པ་་་་
དང་། སྲིད་ཞིའི་མཐའ་སྤངས་པར་མཚོན། གོང་བ་ལ་པདྨའི་་་་
དབྱིབས་བྱས་པ་སོགས་ཀྱིས། ཇི་ལྟར་པདྨ་འདམ་ལས་སྐྱེས་ཀྱང་
འདམ་གྱི་དྲི་མས་མ་གོས་པ་ལྟར། དེ་གྱོན་པ་པོ་འཁོར་བའི་་་་
གནས་སུ་སྐྱེས་ཀྱང་འཁོར་བའི་སྐྱོན་གྱིས་མ་གོས་པར་ཚུལ་ཁྲིམས་
རྣམ་པར་དག་པའི་མེ་ཏོག་གི་དྲི་བསུང་ཕྱོགས་བཅུར་འཐུལ་བར་
མཚོན་པ་ཡིན་ནོ། །དེ་བཞིན་དུ་སྟོད་འགག་ཀྱང་རྒྱ་ནག་ནས་་་་
དར་མགོ་ཚུགས་པ་དང༌། འཆི་བདག་གི་མགོ་ལྤགས་ཀྱི་དབྱིབས་
ཏེ་དེ་བགོས་པས་འཆི་བ་མི་རྟག་པ་དྲན་པར་འགྱུར་ཚུལ་སོགས་
ཀྱང་ཤེས་ན་ལེགས་སོ། །གུས་འདུད་ཀྱི་རྣམ་པས་གཟན་སྐྱོར་ཕབ་
པས་འགྲོ་བ་སེམས་ཅན་ཐམས་ཅད་ངན་སོང་གི་གནས་ནས་་་་་
འདྲེན་པར་བྱ་བའི་ཆེད་དུ་མཆོག་གསུམ་དགེ་འདུན་དང་བཅས་
པ་ལ་གསོལ་བ་བཏབ་པར་མཚོན་པ་ཡིན་པས་གདན་ས་འདིར་་
གཟན་སྐྱོར་ཕབ་སྲོལ་མེད་པ་ནི། དང་པོ་ནས་ལག་ལེན་དུ་མ་་་་
ཐེབས་པ་ཞིག་ཡིན་ནམ་སྙམ་མོ། །དབུ་ཞྭ་བཞེས་པས་རང་གིས་་
སྐྱེ་བ་ནས་ཚེ་རབས་ཐམས་ཅད་དུ་ཚུལ་ཁྲིམས་རྣམ་པར་དག་པ་
214



གཞིར་བཟུང་སྟེ་འཇམ་དབྱངས་བླ་མ་ཙོང་ཁ་པ་ཆེན་པོའི་བསྟན་
པའི་རྒྱལ་མཚན་སྲིད་རྩེར་བསྒྲེང་ནུས་པའི་རྟེན་འབྲེལ་འགྲིགས་
སོང་བར་མཚོན་པ་ཡིན་ཞིང་། ཞྭ་སེར་འདི་འཆང་བའི་དགོས་པ་
ཤེས་པ་ཡང་གལ་ཆེ་བས་དེ་མདོ་ཙམ་བཤད་ན། སྔོན་བདུད་རྒྱལ་
གླང་དར་གྱིས་བསྟན་པ་བསྣུབས་པར། སླར་འདུལ་བའི་སྡོམ་་་་
རྒྱུན་གྱིས་གཙོས་བསྟན་པའི་མེ་རོ་གསོ་བར་མཛད་པའི་སེམས་་་
དཔའ་ཆེན་པོ་བླ་ཆེན་དགོངས་པ་རབ་གསལ་གྱིས་དབུ་ཞྭ་སེར་་
པོ་བཞེས་པར་མཛད་པ་ནི་འདུལ་བའི་བསྟན་པ་རྨང་ནས་གསོ་
བའི་རྟེན་འབྲེལ་དུ་གསུངས་ཤིང་། བླ་ཆེན་གྱིས་འདུལ་འཛིན་་་་
ཆེན་པོ་ཀླུ་མེས་བོད་དུ་འབྱོན་ཁར་དབུ་ཞུ་བཞེས་འཕྲོ་སེར་པོ་་་་
ཞིག་གནང་ནས་འདི་གྱོན་ལ་ང་རྗེས་སུ་དྲན་པར་གྱིས་གསུངས་་
པར་བརྟེན་ནས་སྔོན་གྱི་འདུལ་འཛིན་ཆེན་པོ་རྣམས་ཀྱིས་དབུ་ཞྭ་
སེར་པོ་བཞེས་པ་བཞིན་དུ། གངས་ལྗོངས་ཀྱི་ཚད་མའི་སྟོན་པ་་་
ཆེན་པོ་རྗེ་བླ་མས་ཀྱང་བསྟན་པའི་གཞི་མ་ཚུལ་ཁྲིམས་ཀྱི་བསླབ་
བ་རིན་པོ་ཆེའི་གཙོ་བོ་འདུལ་བའི་བསྟན་པ་བོད་དུ་ཉམས་པ་་་་
གཞི་ནས་གསོས་པའི་རྟེན་འབྲེལ་དུ་དབུ་ཞྭའི་ཁ་དོག་སྔོན་གྱི་་་་
འདུལ་འཛིན་ཆེན་པོ་དེ་དག་དང་མཐུན་པར་སེར་པོ་བཞེས་ཤིང་།
དེ་ལ་བརྟེན་ནས་རྗེའི་རང་ལུགས་འཛིན་མཁན་རྣམས་ཀྱིས་ཀྱང་
དེ་བཞིན་མཛད་པ་ཡིན་པས་རྟེན་འབྲེལ་དང་དགོས་པ་ཆེན་པོ་་
ཡོད་པ་དེ་ལྟར་ཡིན་པའི་ཕྱིར་རོ། །དེར་མ་ཟད་རྩེ་ཞྭ་འདིའི་རྒྱུ་་་
མཚན་ནམ་མཚོན་དོན་ཡང་། འདིའི་བཤད་པ་ཚད་ལྡན་ཞིག་ཏུ། །
ཨོཾ་སྭ་སྟི། ཞྭ་འདི་ཐུབ་པའི་དུས་སུ་མ་མཆིས་ཀྱང་། །ཞྭ་མཆོག་་་
པཎ་ཞྭ་འཕགས་པའི་ཡུལ་ནས་དར། །དེ་ཕྱིར་ཞྭ་འདི་འབྱུང་་་་་
215
，
，
，
，



ལུགས་འདི་ལྟར་ཡིན། །རབ་བྱུང་ཆས་དང་མི་མཐུན་ཞྭ་ནག་དང་། །
མང་པོས་གྱོན་ན་འགོང་པོ་འདྲ་བའི་ཞྭ། །ཞྭ་ཐེབ་དེ་ཡང་རིང་དུ་
སྤང་བར་བྱ། །རྒྱལ་བ་གཉིས་པ་བློ་བཟང་གྲགས་པ་ཡི། །དབུ་ཞྭ་
ཁྱད་པར་འཕགས་པའི་ཞྭ་སེར་འདི། །ཞྭ་ནང་ཡོན་ཏན་འོད་་་་
གསལ་ཆོས་ཀྱི་སྐུ། །ཞྭ་སྟོད་ཐལ་སྦྱར་ཟུང་འཇུག་ལོངས་སྤྱོད་་་་་
རྫོགས། །ཞྭ་འདབ་སེར་བོས་སྤྲུལ་སྐུ་ཐུབ་དབང་མཚོན། །ཞུ་་་་་
འདིའི་ཟེ་བས་སངས་རྒྱས་སྟོང་རྩ་མཚོན། །ཞྭ་ཡི་སྤུ་བཏགས་་་་་
འཕགས་པའི་དགེ་འདུན་མཚོན། །ཞྭ་ཡི་སྤུ་ཁྱོན་ཆོས་ཕུང་བརྒྱད་
ཁྲི་མཚོན། །ཞྭ་ཡི་གོང་སྦྱར་ཚོགས་གཉིས་ཟུང་འཇུག་མཚོན། །ཞྭ་
འདབ་ཟུང་འབྲེལ་བདེན་གཉིས་ཟུང་འཇུག་མཚོན། །ཞྭ་སྐུད་་་་་
དམར་པོས་མཁའ་འགྲོ་འདུ་བ་མཚོན། །ཞྭ་འདབ་ཚོན་འཁོར་་་
ཆོས་སྐྱོང་འཁོར་བར་མཚོན། །ཞྭ་འདི་དཀོན་མཆོག་གཙུག་ཏུ་་་
བཀུར་བའི་ཞྭ། །ཞྭ་འདི་གང་དར་ས་རུ་བསྟན་པ་དར། །ཞྭ་འདི་
གང་གིས་གྱོན་པ་ཕལ་ཆེར་མཁས། །ཞྭ་འདི་སུ་ཡིས་གྱོན་པ་ཕལ་
ཆེར་བཙུན། །ཞྭ་འདི་གྱོན་ན་བཟང་བར་རིམ་གྱིས་འགྲོ། །ཞྭ་འདི་
བཟོ་བ་སླ་ཞིང་སྐྱོང་བ་བདེ། །ཞྭ་མཆོག་འདི་ལ་སྡང་ཞིང་སྨོད་པ་
རྣམས། །ཞ་ལོང་བཞིན་དུ་རང་ཉིད་ཉམས་པར་འགྱུར། །ཞྭ་འདི་
མཛེས་པར་བཟོས་ལ་ཚིམ་པར་གྱོན། །ཞྭ་འདིས་རྒྱལ་བའི་བསྟན་
པ་འཛིན་པར་ནུས། །ཞྭ་འདིས་གདུལ་བྱ་དང་བར་འདྲེན་པར་་་
བྱེད། །ཞྭ་འདི་འབྲལ་མེད་རྒྱུན་དུ་འཆང་བར་མཛོད། །ཅེས་་་་་
གསུངས་པ་ལྟར་ཡིན་པའི་ཕྱིར་རོ། །འོ་ན། པཎ་ཞྭ་སྣེ་རིང་དང་་
སྣེ་ཐུང་གཉིས་ལ་ལོ་རྒྱུས་སོགས་ཨེ་ཡོད་ཅེ་ན། ཡོད་དེ། པཎ་ཞྭ་་
སྣེ་རིང་ནི་པཎྜི་ཏའི་ཞྭ་ཡིན་ལ། དེ་ཡང་སྔོན་རྒྱ་གར་དུ་རྒྱན་དྲུག་
216



མཆོག་གཉིས་སོགས་གཤེགས་ཟིན་པའི་རྗེས་ཤིག་ཏུ་མུ་སྟེགས་་་་
པའི་རྩོད་པས་ནང་པ་མང་པོ་བཅོམ་སྐབས། མཁའ་འགྲོ་མ་ཞིག་
གིས་ཞྭ་ཚེར་མ་འདྲ་བར་གྱོན་ན་མུ་སྟེགས་ཀྱི་རྩོད་པ་བཟློགས་་་་
ནས་སངས་རྒྱས་ཀྱི་བསྟན་པ་དར་བར་ལུང་བསྟན་པ་ལྟར་མཛད་
པས་མུ་སྟེགས་ཀྱི་རྩོད་པ་བཟློགས་པ་ནས་སངས་རྒྱས་ཀྱི་བསྟན་་
པ་ཆེས་དར་བར་ཏཱ་ར་ན་ཐའི་རྒྱ་གར་ཆོས་འབྱུང་དུ་གསུངས་ལ།
ཞྭའི་རྩེ་མོ་རྣོ་ཞིང་མཐོ་བས་ལྟ་བ་རྟོགས་ཤིང་ས་མཐོན་པོར་་་་་
གནས་པ་དང་། ཁ་དོག་གསེར་མདོག་གིས་བསྲེགས་བཅད་་་་་
བརྡར་བའི་གསེར་བཞིན་དུ་དཔྱད་གསུམ་གྱིས་དག་པའི་རང་་་
ལུགས་འཁྲུལ་བ་དང་བྲལ་བ། རྩེ་མོ་ནང་དུ་ཅུང་ཟད་གུག་པས་་
ཁེངས་པའི་དྲི་མ་མེད་པ་སོགས་མཚོན་པར། འཇམ་མགོན་རྒྱལ་
བའི་དབང་པོ་གཉིས་པ་སྐྱབས་མཆོག་ཀིརྟི་རིན་པོ་ཆེ་བློ་བཟང་་
འཕྲིན་ལས་པས་གསུངས་སོ། །པཎ་ཞྭ་སྣེ་ཐུང་ནི། དེང་སང་ལ་་་
ལར་པཎ་ཞྭར་གྲགས་པ་དང་། ལ་ལར་པཎ་ཆེན་སྒོམ་ཞྭའམ་སྒོམ་
ཞུ་ཞེས་སུ་གྲགས་པ་སྟེ། སྔོན་གཙང་པ་སྡེ་སྲིད་ཀརྨ་བསྟན་སྐྱོང་་
པས་དགེ་ལྡན་པ་ལ་ངན་བྱེད་དུ་བསམས་ཏེ་རྩེ་དགུ་ནི་རི་དགུའི་
འོག་ཏུ་མནན་པ་དང་། མཐའ་ཐམས་ཅད་དམར་པོས་གཏུམས་
ནས་བསྐོར་བས་ཞྭ་དམར་པས་མཐའ་ནས་རིམ་གྱིས་བསྐོར་ཏེ། །
དགེ་ལྡན་པ་མེད་པར་མཚོན་པའི་མོས་པ་ངན་པ་བྱས་ཏེ། ༧པཎ་
ཆེན་བློ་བཟང་ཆོས་ཀྱི་རྒྱལ་མཚན་ལ་དད་མདོག་གིས་ཕུལ་བར་
པཎ་ཆེན་ཐམས་ཅད་མཁྱེན་པས་དེ་མ་ཐག་དབུ་ལ་བཞེས་ཏེ།
༧སྤྱིར་ཐུབ་བསྟན་ཡུན་རིང་གནས་པ་དང༌། །སྒོས་ཞྭ་སེར་ཅོད་་་
པན་འཆང་བ་ཡི། །དཔལ་མཉམ་མེད་རི་བོ་དགེ་ལྡན་པ། །ཕྱོགས་
217



ཀུན་ཏུ་དར་ཞིང་རྒྱས་གྱུར་ཅིག །ཅེས་ཐུགས་སྨོན་དང་བཅས་པ་
མཛད་པས་དགེ་ལྡན་པའི་བསྟན་པ་སྤྱི་དང་། ཁྱད་པར་དགེ་ལྡན་
སྒྲུབ་བརྒྱུད་ཀྱི་བསྟན་པ་རིན་པོ་ཆེ་འདི་དར་ཞིང་རྒྱས་པར་གྱུར། །
རྩེ་དགུས་གསུང་རབ་ཡན་ལག་དགུ་དང་། ཞྭ་མཐའ་དམར་པོས་
བསྐོར་བས་གཞན་ལུགས་པ་རྣམས་ལྕགས་རི་ལྟ་བུ་དང་། རྗེ་བླ་་
མའི་བསྟན་པ་གསེར་སྦྱངས་བཙོ་མ་ལྟ་བུ་འདི་བསྟན་པའི་སྙིང་་
པོ་ཡིན་པར་མཚོན་སོང་བས་རྟེན་འབྲེལ་རྨད་དུ་བྱུང་བ་འགྲིགས་
པ་ཡིན་ནོ། །དེ་ཡང་འཇིགས་བྱེད་ཀྱི་ཞལ་དགུ་དང་རྭ་གཉིས་་་་
སོགས་མཚོན་ཟེར་བ་ཡང་ཡོད་དེ་གནད་གཅིག་གོ །དབུ་ཅུང་་་
ཟད་ནང་དུ་སྒུར་བས་བསྐལ་པ་བྱེ་བའི་བར་དུ་མཚན་ཙམ་ཡང་
ཐོས་པར་དཀའ་བའི་ཟབ་པ་དང་རྒྱ་ཆེ་བའི་དམ་པའི་ཆོས་རིན་
པོ་ཆེ་ལ་ཅི་དགར་ལོངས་སུ་སྤྱོད་རྒྱུ་བྱུང་བ་འདི་བླ་མའི་བཀའ་་་
དྲིན་དུ་ངོ་ཤེས་པ་དང་། ཕྲེང་བ་ཉིས་ཁུག་བྱས་ཏེ་ཕྱག་གཡོན་་་་
པའི་མཐེ་བོང་དང་བཅས་པའི་སྐེར་བསྐོན་པས་བདག་དང་་་་་་
བཅས་པའི་སེམས་ཅན་ཐམས་ཅད་འཁོར་བ་གཅོང་རོང་གི་་་་་་
གནས་སུ་བདག་འཛིན་གྱིས་བཅིངས་པ་དང་། མཐེ་བོང་གིས་་་་
ཕྲེང་བ་ཡར་འཕངས་པས་རང་གིས་ཚུལ་ཁྲིམས་རྣམ་པར་དག་པ་
བསྲུངས་ཤིང་དགེ་བའི་བཤེས་གཉེན་གཙུག་ཏུ་བཀུར་ནས་ཐོས་
བསམ་སྒོམ་གསུམ་སོགས་དགེ་སྒྲུབ་ཅི་ནུས་བྱས་པའི་མཐུས་་་་་་་
བདག་སོགས་མ་རྒན་སེམས་ཅན་ཐམས་ཅད་འཁོར་བར་འཆིང་
བྱེད་ཀྱི་བདག་འཛིན་ལས་གྲོལ་སོང་བ་དང་། ཐལ་མོ་ཐུགས་ཀར་
བརྡབས་པས་འགྲོ་བ་སེམས་ཅན་ཐམས་ཅད་ལ་ཁྱོད་རང་རྣམས་
མ་གཡེངས་བར་ཉོན་དང་ངས་ཐར་ལམ་སྟོན་པར་བྱའོ་ཞེས་བརྡ་
218



བརྒྱབ་པར་མཚོན། ཀ་ཡེ་ཇི་ལྟར་ཆོས་འཆད་ཅེས་རྣམ་དབྱེ་་་་་
བརྒྱུད་པའི་སྒྲ་སྦྱར་བས་ཕྱི་རྒོལ་ཆོས་ཟླར་འབོད་པའམ་ཉན་པར་
བསྐུལ་བ་དང་། ཇི་ལྟར་ཆོས་འཆད་ཅེས་པས་ཐར་བ་དང་ཐམས་
ཅད་མཁྱེན་པ་ཐོབ་ཚུལ་ལམ་ཐོབ་བྱེད་ཕྱིན་ཅི་མ་ལོག་པར་འདི་
ལྟར་འཆད་དོ་ཞེས་བསྐུལ་བར་མཚོན། ཡང་ཕྱིས་སུ་ཀ་ཡེ་ཞེས་་་
པའི་འབོད་སྒྲ་དེ་དོར་ནས། དྷིཇི་ལྟར་ཆོས་འཇལ་ཞེས་མི་ཤེས་
པ་དང་མ་རིག་པའི་གཉེན་པོ་བཞིན་ལག་གི་རྣམ་པར་ཤར་བ་རྗེ་
བཙུན་འཇམ་པའི་དབྱངས་ཀྱི་ས་བོན་ནམ་སྙིང་པོ་དྷིཞེས་པ་་་་
ངག་ཏུ་བརྗོད་པས་རང་གི་རྒྱུད་ལ་རྗེ་འཇམ་པའི་དབྱངས་ཀྱི་་་་
བྱིན་རླབས་འཇུག་པ་དང་། ཇི་ལྟར་ཆོས་འཇལ་ཞེས་པས་ཇི་ལྟ་
བ་དང་ཇི་སྙེད་པའི་ཆོས་ཐམས་ཅད་རབ་ཏུ་རྣམ་འབྱེད་ཀྱི་ཤེས་
རབ་ཀྱི་སྲང་ལ་འཇལ་ཚུལ་ནི་འདི་ལྟར་རོ་ཞེས་བསྐུལ་བར་མཚོན།
ཡང་། དྷཱིཇི་ལྟར་ཆོས་ཅན། ཞེས་པའི་དྡྷིའི་མཚོན་དོན་བཤད་
ཟིན་ལྟར་དང་། ཇི་ལྟར་ཆོས་ཅན། ཞེས་པས་སེམས་ཅན་ཐམས་
ཅད་ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་ཚུལ་་་་་
གསུང་རབ་ནས་ཇི་ལྟར་འབྱུང་བ་བཞིན་གསལ་བར་བྱས་ན་འདི་
ལྟར་རོ་ཞེས་བསྐུལ་བར་མཚོན། ཕྱག་གཡོན་པའི་ཁ་ཐུར་དུ་་་་་
གཏད་པས་མཚམས་འདི་ནས་བཟུང་སྟེ་སེམས་ཅན་ངན་འགྲོར་
སྐྱེ་བའི་སྒོ་བཅད་པ་དང་། ཕྱག་གཡས་པའི་ཁ་ཡར་བསྟན་ནས་
བཏེགས་པས་སྔར་ངན་འགྲོར་སྐྱེས་ཟིན་གྱི་སེམས་ཅན་ཐམས་་་་
ཅད་ཐར་ལམ་ལ་འདྲེན་པ་དང་། རྣ་བའི་ཐད་ཙམ་ནས་ཁ་ཐུར་
ཅིག་གཏད་པས་ད་ཕྱིན་ཆད་སེམས་ཅན་གཅིག་ཙམ་ཡང་ངན་་་
འགྲོར་སྐྱེ་བའི་སྐྱེ་སྒོ་བཅད་པར་མཚོན། དབུ་ཞྭ་བླངས་པ་དང་་་་
219



，
གཟན་སྐེད་པར་དཀྲིས་བས་སྤྱིར་འཆི་བ་མི་རྟག་པ་ཡིན་ཀྱང་ད་
དུང་མ་ཤི་བར་སྐལ་བཟང་འདི་འདྲ་ཐོབ་ཚེ་དམ་པའི་ཆོས་ལ་སྒྲོ་
འདོགས་གཅོད་པར་སྤྲོ་ཞིང་བྲེལ་ཆེ་བས་གཟན་སོགས་གྱོན་ནས་
དལ་གྱིས་བཞུགས་འདུག་ཁོམ་མེད་པར་མཚོན། རྟགས་གསལ་་་
འཕེན་པ་སོགས་ཆབས་ཅིག་ཏུ་བྱ་བ་ནི་རྩོད་པའི་རྣམ་འགྱུར་་་་
མཛེས་ཆེད་ཡིན་ཞིང་། རྐང་པ་གཡོན་པ་ཡར་བཏེགས་པས་སྔ་
རྒོལ་སོགས་ཐར་ལམ་དུ་འདྲེན་པ་དང་། ས་ལ་བརྡབས་པ་དང་།
ཐལ་མོ་བརྡབས་པས་ཚ་དམྱལ་བརྒྱད་ཀྱི་དམྱལ་ཟངས་རྣམས་ཁ་
ལོག་བསྒྱུར་ནས་ངན་སོང་གི་སྐྱེ་སྒོ་ཐམས་ཅད་བཅད་སོང་བ་་་་་
དང་། ཐལ་མོ་ཐུགས་ཀར་བརྡབས་ནས་མཐར་བསྐུལ་བས་་་་་་
གསུང་རབ་ཀྱི་དོན་ལ་ཤེས་རབ་ཀྱིས་སྒྲོ་འདོགས་ཆོད་པར་ཡང་་
མཚོན། རྐང་པ་གཡས་པ་འགྲོ་སྐབས་མ་གཏོགས་རྒྱུན་པར་ས་ལ་
བཙུགས་པས་ངན་འགྲོའི་སྐྱེ་སྒོ་ཐམས་ཅད་དུས་རྟག་ཏུ་བཅད་པ་
དང་། ཕྲེང་བ་ཡར་འདྲེན་པས་འགྲོ་ཀུན་ཐར་ལམ་ལ་འདྲེན་པར་
མཚོན་པ་ཡིན་ཞིང་། ཕྲེང་བ་ཡང་བྱང་ཆུབ་ལམ་དྲུག་ཟེར་བའི་་
ཕྲེང་སེར་འདི་གལ་ཆེ་སྟེ། འདི་རྗེ་བཙུན་འཇམ་པའི་དབྱངས་་་་
སྒྲུབ་པའི་ཕྲེང་བའི་མཆོག་ཡིན་པར་གསུངས་པའི་ཕྱིར། ཁྱབ་སྟེ།
རང་ཅག་ཐར་འདོད་རྣམས་ཀྱིས་ཐར་བ་ཐོབ་པ་ལ་ཐོག་མར་་་་་
ཐོས་པ་བྱེད་དགོས་ཤིང་། ཐོས་པ་ཡང་ཤེས་རབ་ལ་རག་ལས།
ཤེས་རབ་ཀྱང་ལྷ་དེ་བརྟེན་པ་ལས་འབྱུང་དགོས་པའི་ཕྱིར་དང༌།
ཁྱད་པར་རྗེ་བླ་མའི་བསྟན་པའི་གནད་ཤེས་པ་ལ་ངེས་པར་དུ་དེ་
ལྷག་པའི་ལྷར་བསྟེན་དགོས་པའི་ཕྱིར་རོ། །མཚོན་དོན་གྱི་དབང་
དུ་བྱས་ན་ཡང་མཆོག་སྟེ། མདོག་སེར་པོས་རྗེ་བླ་མའི་བསྟན་པ་་
220



མ་རྟོགས་པ་དང་ལོག་པར་རྟོག་པའི་དྲི་མ་ཐམས་ཅད་དང་བྲལ་
བ༑ དཔེར་ན། གསེར་སྦྱངས་བཙོ་མ་ལྟ་བུར་མཚོན་ཞིང༌། རི་་
མོ་དྲུག་གིས་ཕར་ཕྱིན་དྲུག་དང་། ཨ་ར་པ་ཙ་ན་དྷཱིཞེས་པའི་ཨ་
ཞེས་བྱ་བ་ནི་མ་སྐྱེས་པའི་ཕྱིར་ཆོས་ཐམས་ཅད་ཀྱི་སྒོ་ཞེས་པ་་་་་
སོགས་སྒོ་དྲུག་གི་དོན་རྟོགས་པར་མཚོན་པའི་ཕྱིར་རོ། །ལག་པ་་
གཉིས་ཀྱིས་ཕྱག་རྒྱ་ཕྱོགས་སུ་བསྐྱོད་པས་བཀྲ་ཤིས་པའི་བཤད་་་
སྒྲུབ་ཕྱོགས་མཐར་རྒྱས་པ་དང་། ནང་དུ་བསྐུམས་པས་དཔལ་་་་
འབྱོར་ལོངས་སྤྱོད་སོགས་མཐུན་རྐྱེན་རྣམས་དང་། སྐལ་ལྡན་་་་་
ཐར་འདོད་མང་པོ་དབང་དུ་འདུ་བར་མཚོན། ཕྱག་གཡས་གྱེན་
དུ་འཕྱར་བས་རྗེ་བཙུན་འཇམ་དཔལ་དབྱངས་ཀྱི་རལ་གྲི་དང༌།
གཡོན་ཁུ་ཚུར་ཕྲག་གོང་དུ་བཏེགས་པས་དེའི་ཕྱག་མཚན་གླེགས་
བམ་མཚོན་པ་ཡིན་པས། མཚོན་དོན་དེ་དག་གི་སྐབས་སུ་མོས་པ་
ཡང་དེ་ལྟར་བྱ་བ་གལ་ཆེ་བ་ཡིན་པའི་ཕྱིར་རོ། །དེ་སྐད་དུ་བཀའ་
གདམས་གླེགས་བམ་རིན་པོ་ཆེའི་བུ་ཆོས་ལས། འབྲེལ་ཆགས་ལོ་
རྒྱུས་གཏམ་གྱིས་འགྲོལ། །མགྲོན་རྣམས་ཆོས་ཀྱི་དབྱིངས་སུ་ངེས། །
དགེ་རྩ་བདེ་སྟོང་དག་པར་བསྔོ། །སྨོན་ལམ་རྟག་ཏུ་བདེ་བ་་་་་
འདེབས། །རྐང་གཡས་ས་ལ་རབ་བསྣུན་པས། །ངན་སོང་ཡོང་ཡེ་
ཡོད་མ་གྱུར། །གཡོན་པ་ཅུང་ཟད་གྱེན་བཏེགས་པས། །ཐམས་་་་
ཅད་ང་དང་ལྷན་ཅིག་ཏུ། །ཐར་པའི་གནས་སུ་ཕྱིན་པར་ཤོག །
ཕྱག་རྒྱ་ཕྱོགས་སུ་རབ་བསྐྱོད་པས། །བཀྲ་ཤིས་ཕྱོགས་མཐར་རྒྱས་
པར་ཤོག །ཕྱག་རྒྱ་ནང་དུ་རབ་བསྐུམས་པས། །དཔལ་འབྱོར་་
གཡང་དུ་འདུ་བར་ཤོག འབྲོམ་སྟོན་བཀའ་གདམས་རིན་ཆེན་
ངའི། །དམ་པའི་ཆོས་ཀྱི་ཇ་བསྐོལ་ཡིན། །ཞེས་གསུངས་པའི་ཕྱིར་
221



T
，
རོ༑ །དེས་ན་དེང་སང་གཡོ་སྒྱུ་ཅན་ལ་ལ་ཚུལ་འཆོས་ཀྱི་དབང་་
དུ་སོང་ནས་ཞི་ཞིང་དུལ་བ་ཞིག་ཡིན་ཁུལ་གྱིས་རྩོད་པའི་རྣམ་་་
འགྱུར་ཕྱག་རྒྱ་སོགས་གང་ཐད་ནས་ཞུམ་ཞུམ་མཛད་ཁུལ་བྱས་པ་
ལ་དགོས་པ་ཅི་ཡང་མེད་པས་བདག་གི་བླ་མ་ཐམས་ཅད་མཁྱེན་
པ་དཔལ་ཆོས་ཀྱི་གྲགས་པ་གཉིས་པ༧རྗེ་བློ་བཟང་ལུང་རིགས་རྒྱ་
མཚོ་དཔལ་བཟང་པོ་མཆོག་དང༌། མདོ་སྔགས་རིག་གནས་ཀྱིས་
བསྡུས་པའི་གསུང་རབ་མཐའ་དག་གི་དགོས་དོན་སྨྲ་བ་ལ་རྗེ་་་་
བཙུན་འཇམ་པའི་དབྱངས་གཉིས་པ་༧རྗེ་བློ་བཟང་ཆོས་འཕེལ་
རྒྱ་མཚོ་དཔལ་བཟང་པོ་རྣམ་གཉིས་ཀྱི་རྩོད་པའི་རྣམ་འགྱུར་ལྟ་
བུ་ལ་ཁ་མིག་ཡར་ལྟ་རེ་བྱེད་རྒྱུ་གལ་ཆེ་ཞིང༌། བཤད་ཟིན་གྱི་་་་་
མཚོན་དོན་རྣམས་ཀྱང་ཉམས་ལེན་ལ་སྦྱོར་ཐུབ་ན་སྐྱེས་བུ་གསུམ་
གྱི་ལམ་གྱི་རིམ་པའི་ཉམས་ལེན་ཐམས་ཅད་དེ་དག་ཏུ་འདུས་་་
པའི་ཕྱིར་རོ། །དེ་ཙམ་ལ་ཡང་བསགས་སྦྱངས་ཀྱི་སྒོར་འགྱུར་ཚུལ་
དེ་འདྲ་ཞིག་མཆིས་ན། གཞུང་དངོས་ལ་འཆད་ཉན་བྱས་པའི་་་
ཕན་ཡོན་སོགས་བསམ་བརྗོད་ཀྱི་ཡུལ་ལས་འདས་པས་དལ་་་་་་་
འབྱོར་ཐོབ་པ་དོན་ལྡན་ཞིག་བྱེད་འདོད་ཕྱིན་ཆད་ནང་དོན་རིག་
པའི་ཕྱོགས་ལ་སྦྱང་རྒྱུ་ལས་གཞན་ན་ཐབས་མེད་པའི་ཕྱིར་རོ། །
སྨྲས་པ།
ཁུངས་ལྡན་རྣམ་འགྱུར་གཙང་མའི་གར་ཆུ་ཡིས། །
སྐལ་བཟང་སྲེད་ལྡན་མང་པོ་མགྲོན་དུ་བསུས། །
ལེགས་བཤད་པི་ཝང་སྟོང་གི་འགྱུར་ཁུགས་ཀྱིས། །
གང་དག་རྣ་བའི་ཡུལ་ལ་བདུད་རྩི་སྟེར། །
ཨེ་མ་འདི་འདྲའི་སྐལ་བཟང་རོ་ལྡན་མར། །
222



སྔོན་བསགས་ལས་ཀྱི་གྲུ་བོས་དབང་བསྒྱུར་ཚེ། །
དད་དང་བག་ཡོད་བརྩོན་པའི་ནོར་བུ་ཡིས། །
རྣམ་གཡེང་དབུལ་པོའི་སྡུག་བསྔལ་ཅིས་མི་བསལ། །
ཞེས་བྱ་བ་ནི་ངལ་གསོ་བའི་བར་སྐབས་ཀྱི་ཚིགས་སུ་་་་་་
བཅད་པའོ། །
རྩོད་པའི་རྒྱུ་བཤད་པ།
བཞི་པ་ལ་གཉིས། རྩོད་པ་ལ་མཁས་པའི་རྒྱུ་དང་། རྩོད་་་
པ་མཛེས་པའི་རྒྱན་ནོ། །དང་པོ་ལ་གསུམ་སྟེ། སྐྱེས་ཐོབ་ཀྱི་ཤེས་་
རབ་ཆེ་བ་དང་། སྒྲ་ཚད་ལ་བློ་སྦྱངས་པ་དང༌། རང་དང་གཞན་
གྱི་གཞུང་ལ་ལེགས་པར་སྦྱངས་པ་སྟེ་རིགས་རྒྱན་ལས་སོ། །དེ་་་་
སྐད་དུ་དུས་གསུམ་རྒྱལ་བའི་གདུང་འཚོབ། མདོ་སྨད་བསྟན་་་་
པའི་གཏེར་འཛིན། སྐྱབས་མཆོག་ཀིརྟི་རིན་པོ་ཆེས་མཛད་པའི་་
རྩོད་པ་བྱེད་ཚུལ་གྱི་བསླབ་བྱ་ལས་ཀྱང་། སྐྱེས་པས་ཐོབ་པའི་་་་
ཤེས་རབ་ཆེ་བ་དང་། །སྒྲ་དང་ཚད་མ་དག་ལ་སྦྱངས་པ་དང་། །
རང་གཞན་གཞུང་ལ་ལེགས་པར་སྦྱངས་པ་རྣམས། །རྩོད་ལ་་་་་
མཁས་པའི་རྒྱུ་གསུམ་ཡིན་པར་བཤད། །ཅེས་གསུངས་པའི་ཕྱིར་
རོ༑ །དེས་ན་ཐོས་རྒྱ་དང་ལྟ་རྒྱ་ཆེ་བ་གལ་ཆེ་སྟེ། གཞན་དུ་ཡང་
བཤད་ཟིན་ཏོ། །གཉིས་པ་ལ་ཡང་གསུམ་སྟེ། བཞིན་གྱི་དཀྱིལ་་་
འཁོར་འཛུམ་པ་དང་། དོན་དང་ལྡན་ཞིང་གསལ་ལ་འཇམ་པའི་
ངག་དང་ལྡན་པ་དང་། སྒྱིད་ལུག་པ་དང་ང་རྒྱལ་མེད་པ་རྣམས་
ཏེ་རིགས་རྒྱན་དང་། བསླབ་བྱར་ཡང་། བཞིན་གྱི་དཀྱིལ་འཁོར་
འཛུམ་པའི་མདངས་དང་ལྡན། །དོན་ལྡན་གསལ་ལ་འཇམ་པའི་
223



།
་་་
ངག་དང་ལྡན། །སྒྱིད་ལུག་བ་དང་ངལ་བ་མེད་པ་རྣམས། །རྩོད་་
པ་མཛེས་པའི་རྒྱན་གསུམ་ཡིན་པར་གསུངས། །ཞེས་སོ། ། །
རྩོད་པའི་བསམ་པ་བཤད་པ།
ལྔ་པ་ལ་གཉིས། རྩོད་པའི་བསམ་པ་ངན་པ་དང་། བཟང་
པོའོ། །དང་པོ་ནི། རིགས་རྒྱན་ལས་གསུངས་པ་ལྟར་ཏེ། བསླབ་
བྱར་ཡང་། ཕ་རོལ་དམའ་བར་འདོད་པའི་ཞེ་སྡང་དང་། རང་་་
ཉིད་མཐོ་བར་འདོད་པའི་འདོད་ཆགས་དང་། །རིགས་ལམ་་་་་
འདོར་བར་འདོད་པའི་གཡོ་སྒྱུ་རྣམས། །རྩོད་པའི་བསམ་པ་ཐ་་་
ཤལ་ཡིན་པར་བཤད། །ཅེས་གསུངས་སོ། །གཉིས་པ་ཡང་དེ་ལྟར་
དུ༑ རང་གིས་དོན་དེ་རྟོགས་འདོད་གུས་པ་དང་། །གཞན་གྱི་་་
ལོག་རྟོག་སེལ་འདོད་སྙིང་རྗེ་དང་། །ཕ་རོལ་པོ་ལ་ཟབ་དོན་་་་་་
བསྟན་འདོད་པའི། །བྱམས་པ་རྣམས་ནི་བསམ་པ་ཕུལ་བྱུང་ཡིན།།
ཞེས་གསུངས་སོ། །
རྩོད་པའི་དཔེ་བཤད་པ།
དྲུག་པ་ལ་གཉིས། རྩོད་པ་ངན་པའི་དཔེ་དང་། རྣམ་པར་
དག་པའི་རྩོད་པའི་དཔེའོ། །དང་པོ་ནི། རིགས་རྒྱུན་དུ། རྟབ་་་་
པའི་ཚིག་དགྲ་བོས་ཉེ་བར་གཏུགས་པ་ལྟ་བུ་དང་། བཞིན་འགྱུར་
བའི་མདོག་མཚོན་ཆ་ཁ་ཆེ་བ་ལྟ་བུ་དང༌། ང་རོ་མི་སྙན་པ་ཤ་་་་
ཟས་ཐེབས་པ་ལྟ་བུ་ནི་རྩོད་པ་ངན་པའི་དཔེ་ཡིན་ལ། ཞེས་་་་་
གསུངས་པ་ལྟར་ཏེ། བསླབ་བྱར་ཡང་། དགྲ་བོས་གཏུགས་པ་ལྟ་
བུའི་བརྟབ་པའི་ཚིག །མཚོན་ཆ་གདེངས་པ་ལྟ་བུར་བཞིན་་་་་
224



འགྱུར་ཞིང་། །ཤ་ཟས་ཐེབས་ལྟར་ང་རོ་མི་སྙན་སྒྲོག །འདི་རྣམས་
རྩོད་པ་ངན་པའི་དཔེ་རུ་བཤད། །ཅེས་གསུངས་སོ། །གཉིས་པ་་་
ཡང་དེར། རང་དང་གཞན་གྱི་གཏི་མུག་གཅོད་པ་འཁོར་ལོ་ལྟ་བུ་
དང་། སུན་འབྱིན་པའི་རླུང་གིས་མི་གཡོ་བ་ལྷུན་པོ་ལྟ་བུ་དང༌། །
ཚིག་དང་དོན་ལ་མ་རྨོངས་པ་ཐུབ་པའི་དབང་པོའི་སྲས་ལྟ་བུ་་་་
རྣམས་ནི་རྣམ་པར་དག་པའི་རྩོད་པའི་དཔེ་ཡིན་ནོ། །ཞེས་་་་་
གསུངས་པ་ལྟར། བསླབ་བྱར་ཡང་། རང་བཞིན་གཏི་མུག་གཅོད་
པ་འཁོར་ལོ་བཞིན། །སུན་འབྱིན་རླུང་གིས་མི་གཡོ་ལྷུན་པོ་བཞིན།།
ཚིག་དང་དོན་ལ་མ་རྨོངས་ཐུབ་པའི་སྲས། །འདི་རྣམས་རྣམ་དག་
རྩོད་པའི་དཔེ་རུ་གསུངས། །ཞེས་གསུངས་སོ། །
ཕྱི་རྒོལ་གྱི་ཁྱད་ཆོས་བཤད་པ།
གཉིས་པ་ཕྱི་རྒོལ་གྱི་ཁྱད་ཆོས་བཤད་པ་ནི། ཕྱི་རྒོལ་དེ་་་་
སྔོན་བྱོན་དམ་པ་རྣམས་ཀྱི་མཛད་རྗེས་ལྟར་ཕྱག་སོགས་ན་བཟའི་
ཕྱིར་མི་ཕུད་པར་མཛེས་ཤིང་དང་བ་འདྲེན་པའི་སྤྱོད་ལམ་གྱིས་་
བཞུགས་ནས། ཚ་འཁོར་གསུམ་སོགས་ལ་མི་འཛེམ་པར་ཡིག་ཆ་
གཞིར་བཞག་དང་རིགས་ལམ་དྲི་མ་མེད་པའི་སྒོ་ནས་རྟགས་་་་
གསལ་ལ་ལན་འདེབས་རྒྱུ་གལ་ཆེ་སྟེ། དེ་ལྟར་བྱས་ན་རང་གཞན་
གཉིས་ཀས་སྐབས་དོན་ལ་སྒྲོ་འདོགས་ཆོད་པར་འགྱུར་ཞིང་་་་་་
རིགས་ལམ་ཡང་ཇེ་ལེགས་སམ་ཇེ་རྒྱས་སུ་འགྲོ་བའི་ཕྱིར་དང༌། །
དེང་སང་ཕལ་ཆེ་བ་ཞིག་ཁེ་འདོད་དང་གྲགས་འདོད་སོགས་གཡོ་
སྒྱུ་སྣ་ཚོགས་ཀྱི་དབང་དུ་སོང་ནས་རྟགས་གསལ་ལ་མི་ཉན་པར་
རང་གི་འདོད་བློ་དང་བསྟུན་ནས་རིགས་པའི་སྒོ་འགོག་བྱེད་ཀྱི་་
225



，
ངག་འཆལ་སྣ་ཚོགས་ཤིག་བཤད་འདུག་པ་འདི་ལྟ་བུ་ལ་ནི་་་་་་་ །
ཁུངས་མེད་པར་མ་ཟད་དགོས་པ་ཅི་ཡང་མེད་པའི་ཕྱིར་རོ། །
ལན་ལ་ཡང་ཆ་པ་ཆོས་ཀྱི་སེངྒེས། འདོད། རྟགས་མ་གྲུབ། ཁྱབ་ ་
པ་མ་ངེས་ཞེས་པ་དང་གསུམ་དུ་གྲངས་ངེས་པར་བཞེད་ཀྱང་། །
དེ་ས་སྐྱ་ལོ་ཙཱ་བ་ཀུན་དགའ་རྒྱལ་མཚན་གྱིས་བཀག་ནས། ས་་་་ ་
པཎ་རང་ལུགས་ལ། འདོད། རྟགས་མ་གྲུབ། ཁྱབ་པ་མ་ངེས།
ཁྱབ་པ་འགལ་ཞེས་པ་དང་བཞིར་གྲངས་ངེས་པར་བཞེད། ར་་་་
སྟོད་དགེ་བཤེས་རྣམས་ཀྱིས་དེ་གཉིས་ཀ་བཀག་ནས་རང་ལུགས་
ལ༑ འདོད། རྟགས་མ་གྲུབ། ཁྱབ་པ་མ་བྱུང་། རྟགས་དང་པོ་མ་
གྲུབ། རྟགས་གཉིས་པ་མ་གྲུབ་ཅེས་སོགས་དང་། ཁྱབ་བ་འགལ་
ཁྱབ་པ་ལ་འབུད་ཅེས་སོགས་དང་། ཆོས་ཅན་སྐྱོན་ཅན་ཡིན་ཞེས་
སོགས་དང་། ཐལ་འགྱུར་དེའི་ལན་དང་ལན་རྣམ་པར་ཕྱེ་ནས་་་
འདེབས་པ་སོགས་དུ་མ་ཡོད་པར་བཞེད་པ་ལྟར་རང་ལུགས་ལ་་
ཡང་དེ་ལྟར་བྱེད་དགོས་པའི་ཕྱིར་རོ། །དེ་ཡང་མཁས་གྲུབ་རྗེའི་
སྡེ་བདུན་དུ། ཐལ་འགྱུར་དེའི་ཐལ་ཆོས་ཆོས་ཅན་གྱི་སྟེང་དུ་ཚད་
མས་གྲུབ་ཅིང་། རང་ལ་ཁས་ལེན་འགལ་པའི་ཉེས་པ་མི་འབྱུང་་
བའི་ཚེ་འདོད་ཅེས་ལན་གདབ་པར་བྱའོ། །ཐལ་འགྱུར་དེའི་་་་་
རྟགས་ཆོས་ཅན་གྱི་སྟེང་དུ་ཚད་མས་མ་གྲུབ་ཅིང༌། རང་ལ་ཁས་
ལེན་འགལ་བའི་སྐྱོན་མི་འབྱུང་བའི་ཚེ་རྟགས་མ་གྲུབ་ཅེས་ལན་་
གདབ་པར་བྱའོ། །ཐལ་འགྱུར་དེའི་དངོས་ཁྱབ་ཚད་མས་མ་གྲུབ་
ཅིང་རང་གིས་ཁས་མ་བླངས་ན་ཁྱབ་པ་མ་གྲུབ་ཅེས་ལན་གདབ་
པར་བྱའོ། །ཐལ་འགྱུར་དེའི་འཁོར་གསུམ་ག་རང་གིས་ཁས་མ་་་
བླངས་ན། ཁས་ལེན་མེད་ཅེས་ལན་གདབ་པར་བྱ་སྟེ། ཁས་ལེན་
226



མེད་པ་ནི། ཐལ་འགྱུར་གྱི་ཉེས་པ་ཆེ་ཤོས་ཏེ། འདིའི་སྐྱོན་ལ་འདི་
འདྲའི་ལན་མི་སྟོན་ན་ངོ་མཚར་ཏོ། །ཞེས་གསུངས་པ་ལ་རིགས་་
འགྲེ་བྱས་ཏེ་ལན་རྣམས་གདབ་ཚུལ་ལ་མཁས་པར་བྱའོ། །ཚོགས་
ཆེན་ཁྲི་རིན་པོ་ཆེ་སོགས་དགོན་པའི་ལས་སྣེ་དང་དེ་ཐོབ་ཟིན་་་་
རྣམས་དང་། རང་ལ་ཆོས་འབྲེལ་དངོས་ཐོབ་གང་ཡོད་དང་།
བཀའ་པོད་ལྔའི་དམ་བཅའ་བཞག་ཟིན་པའི་རབ་འབྱམས་པ་་་་
སོགས་ཀྱིས་རྟགས་གསལ་འཕེན་མཁན་ལ་སྒྲུབ་བྱེད་གཏོང་་་་་་
རོགས་བྱེད་ཚེ་གུས་འདུད་ཀྱིས་ཞྭ་ཕབ་བྱེད་དགོས་པ་དང་།
འཛིན་གྲྭ་གོང་མ་ཞིག་ཡིན་ཚད་ལ་བྱེད་མི་དགོས་པ་སོགས་ཀྱི་་་་
ཁྱད་པར་ཡང་ཤེས་པར་བྱའོ། །
རྩོད་པ་བྱས་པའི་འབྲས་བུ་བཤད་པ།
ལྔ་པ་ལ་གཉིས། མ་དག་པའི་རྩོད་པའི་འབྲས་བུ་དང༌།
རྣམ་པར་དག་པའི་རྩོད་པའི་འབྲས་བུའོ། །དང་པོ་ནི། རིགས་་་
རྒྱན་ལས་གསུངས་པ་ལྟར་ཏེ། བསླབ་བྱར་ཡང༌། རང་རྒྱུད་ཉོན་
མོངས་པ་ཡིས་དཀྲུགས་པ་དང་། །སྐྱེ་བོ་མང་པོས་སྨོད་པར་བྱེད་
པ་དང་། །ཚེ་རབས་གཞན་དུ་རྣམ་སྨིན་ཡིད་མི་འོང་། །མྱོང་་་་
རྣམས་མ་དག་རྩོད་པའི་འབྲས་བུ་ཡིན། །ཞེས་གསུངས་སོ། །
གཉིས་པ་ཡང་། དེར་གསུངས་པ་ལྟར་ཏེ། བསླབ་བྱར་ཡང་།
རྟོགས་པ་འཕེལ་ནས་རང་རྒྱུད་ཚིམ་པ་དང༌། །སྙན་པའི་གྲགས་་
པས་ཕྱོགས་ཀུན་ཁྱབ་པ་དང་། །བསྟན་པ་བསྲུང་བས་ཆོས་ཀྱི་་་་
རྒྱལ་པོ་རུ། །འགྱུར་རྣམས་རྣམ་པར་དག་པའི་རྩོད་པའི་འབྲས། །
ཞེས་གསུངས་སོ། །དེ་ལྟར་རྩོད་པའི་སྐྱོན་ཡོན་རྣམས་ལེགས་པར་
227
་་



，
ཤེས་པར་བྱས་ཏེ། །སྐྱོན་རྣམས་སྤངས་ནས་བདེ་བར་གཤེགས་་་་
པའི་གསུང་རབ་དགོངས་འགྲེལ་དང་བཅས་པའི་དོན་ལ་དགག་
སྒྲུབ་བྱས་ན་སངས་རྒྱས་ཀྱི་བསྟན་པ་འཛིན་པར་འགྱུར་བ་ཡིན་གྱི། །
ཀུན་སློང་ཕྱིན་ཅི་ལོག་དང་ལྡན་པས་དགག་སྒྲུབ་བྱེད་པ་ནི་་་་་་་
འཁོར་བར་འཆིང་བའི་རྒྱུ་ཆེན་པོར་འགྱུར་བ་ཡིན་པས། བདག་
ལེགས་སུ་འདོད་པ་རྣམས་ཀྱིས་གནས་འདི་ལ་གཟབ་དགོས་པར་
གསུངས་པ་ལྟར་བྱའོ། ། སྨྲས་པ། །
ཚད་མར་སྦྱངས་པའི་རིགས་པ་ཕུལ་བྱུང་གིས། །
བསྟན་དོན་འཆད་རྩོད་རྩོམ་པས་བཀྲལ་བ་དེ། །
རྒྱལ་བསྟན་འཛིན་ཚུལ་མཆོག་ཏུ་གསུངས་པ་ལས། །
གྲོང་ཆོག་བྱས་པས་འཛིན་ཚུལ་གང་ནས་གསུངས། །
མ་ཟད་བུ་ལོན་ཁུར་པོས་གནོན་བྱེད་དང་། །
རང་གཞན་གཉིས་འཕུང་བྱེད་པའི་གྲོང་ཆོག་དེ། །
སྲེད་པ་ཇི་ལྟར་ཆེ་ཡང་རྒྱང་བསྲིངས་ནས། །
ནང་དོན་རིག་པར་སློབ་ན་མི་རན་ནམ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
སྐབས་དོན་དངོས་བཤད་པ།
གཉིས་པ་སྐབས་དོན་དངོས་བཤད་པ་ལ་བཞི། ཐོག་མར་
རྟགས་གསལ་སློབ་ཚུལ་མདོ་ཙམ་བཤད་པ། ཉེར་མཁོ་མཚན་་་་
མཚོན་གྱི་རྣམ་གཞག་ཅུང་ཟད་སྤྲོས་ཏེ་བཤད་པ། ཞལ་བྱུང་་་་་
དཔྱད་པའི་གཞིར་ཁྱབ་མཐའི་རྣམ་གཞག་མདོ་ཙམ་བཤད་པ།
རྩོད་པ་སྤོང་ཚུལ་ཅུང་ཟད་བཤད་པའོ། །
228
：
，
，，，



ཐོག་མར་རྟགས་གསལ་འཕེན་ཚུལ་མདོ་ཙམ་བཤད་པ།
དང་པོ་ནི། རྟག་པ་ཡིན་པར་ཐལ། ཡོད་པ་གང་ཞིག་་་་་
དངོས་པོ་མ་ཡིན་བའི་ཕྱིར། རྟག་པ་ཡིན་པར་འདོད། རྟག་པ་མ་
ཡིན་པར་ཐལ། དངོས་པོ་ཡིན་པའི་ཕྱིར། དངོས་པོ་ཡིན་པ་་་་་
རྟགས་མ་གྲུབ། དངོས་པོ་ཡིན་པར་ཐལ། ཁ་དོག་ཡིན་པའི་ཕྱིར།
ཁ་དོག་ཡིན་པ་རྟགས་མ་གྲུབ། ཁ་དོག་ཡིན་པར་ཐལ། ཁ་དོག་་་
ཡོད་བའི་ཕྱིར། ཁྱབ་བ་མ་བྱུང་། ཁ་དོག་ཡོད་ན་ཁ་དོག་ཡིན་་་་
པས་མ་ཁྱབ། སྤྱིར་ཆོས་ཅན། འོ་ན། སྤྱིར་ཆོས་ཅན། ཁ་དོག་་་་
ཡོད་བར་ཐལ། འདོད། སྤྱིར་ཆོས་ཅན། ཁ་དོག་མེད་བར་ཐལ།
འཇོག་རྒྱུ་མེད་པའི་ཕྱིར། རྟགས་མ་གྲུབ། ཆོས་དུང་དཀར་པོ་་་་
གཡས་སུ་འཁྱིལ་བའི་ཁ་དོག་ཆོས་ཅན། འོ་ན། ཆོས་དུང་དཀར་
པོ་གཡས་སུ་འཁྱིལ་བའི་ཁ་དོག་ཆོས་ཅན། ཁ་དོག་ཡིན་པར་ཐལ།
འདོད། ཆོས་དུང་དཀར་པོ་གཡས་སུ་འཁྱིལ་བའི་ཁ་དོག་ཆོས་་་་
ཅན། ཁ་དོག་མ་ཡིན་པར་ཐལ། རྩ་བའི་ཁ་དོག་མ་ཡིན་པ་གང་
ཞིག ཡན་ལག་གི་ཁ་དོག་མ་ཡིན་པའི་ཕྱིར། ཆོས་དུང་དཀར་
པོ་གཡས་སུ་འཁྱིལ་བའི་ཁ་དོག་རྩ་བའི་ཁ་དོག་མ་ཡིན་པ་རྟགས་
མ་གྲུབ། ཆོས་དུང་དཀར་པོ་གཡས་སུ་འཁྱིལ་བའི་ཁ་དོག་ཆོས་་་
ཅན། རྩ་བའི་ཁ་དོག་ཡིན་པར་ཐལ། འདོད། ཆོས་དུང་དཀར་་
པོ་གཡས་སུ་འཁྱིལ་བའི་ཁ་དོག་ཆོས་ཅན། རྩ་བའི་ཁ་དོག་མ་་་་
ཡིན་པར་ཐལ། སྔོན་སེར་གཉིས་གང་རུང་མ་ཡིན་པ་གང་ཞིག་
དཀར་དམར་གཉིས་གང་རུང་མ་ཡིན་པའི་ཕྱིར། ཆོས་དུང་་་་་
དཀར་པོ་གཡས་སུ་འཁྱིལ་བའི་ཁ་དོག་དཀར་དམར་གཉིས་གང་
229



་
རུང་མ་ཡིན་པ་རྟགས་མ་གྲུབ། ཆོས་དུང་དཀར་པོ་གཡས་སུ་་་་་
འཁྱིལ་བའི་ཁ་དོག་ཆོས་ཅན། དཀར་དམར་གཉིས་གང་རུང་་་་་
ཡིན་པར་ཐལ། འདོད། ཆོས་དུང་དཀར་པོ་གཡས་སུ་འཁྱིལ་བའི་
ཁ་དོག་ཆོས་ཅན། དཀར་དམར་གཉིས་གང་རུང་མ་ཡིན་པར་་་་
ཐལ། དཀར་པོ་མ་ཡིན་པ་གང་ཞིག ། དམར་པོ་མ་ཡིན་པའི་་་
ཕྱིར། ཆོས་དུང་དཀར་པོ་གཡས་སུ་འཁྱིལ་བའི་ཁ་དོག་དཀར་པོ་
མ་ཡིན་པ་རྟགས་མ་གྲུབ། ཆོས་དུང་དཀར་པོ་གཡས་སུ་འཁྱིལ་་་
བའི་ཁ་དོག་ཆོས་ཅན། དཀར་པོ་ཡིན་པར་ཐལ། འདོད། ཆོས་་
དུང་དཀར་པོ་གཡས་སུ་འཁྱིལ་བའི་ཁ་དོག་ཆོས་ཅན། དཀར་པོ་
མ་ཡིན་པར་ཐལ། དཀར་པོའི་ཡིན་པ་མ་ཡིན་པའི་ཕྱིར། རྟགས་
མ་གྲུབ། ཆོས་དུང་དཀར་པོ་གཡས་སུ་འཁྱིལ་པའི་ཁ་དོག་ཆོས་་་
ཅན། དཀར་པོའི་ཡིན་པ་ཡིན་པར་ཐལ། འདོད། ཆོས་དུང་་་་་
དཀར་པོ་གཡས་སུ་འཁྱིལ་བའི་ཁ་དོག་ཆོས་ཅན། དཀར་པོའི་་་་
ཡིན་པ་མ་ཡིན་པར་ཐལ། དཀར་པོའི་ཡིན་པ་ལ་འགྲོ་ཚུལ་མེད་་
པའི་ཕྱིར། རྟགས་མ་གྲུབ། ཆོས་དུང་དཀར་པོ་གཡས་སུ་འཁྱིལ་་
བའི་ཁ་དོག་ཆོས་ཅན། དཀར་པོའི་ཡིན་པ་ཡིན་པར་ཐལ། ཁྱོད་
དཀར་པོ་དང་ཐ་དད་གང་ཞིག དཀར་པོ་ཡིན་པའི་ཕྱིར། འོ་
ན༑ ཆོས་དུང་དཀར་པོ་གཡས་སུ་འཁྱིལ་བའི་ཁ་དོག་ཆོས་ཅན།
དཀར་པོ་དང་ཐ་དད་ཡིན་པར་ཐལ། འདོད། ཆོས་དུང་དཀར་་
པོ་གཡས་སུ་འཁྱིལ་བའི་ཁ་དོག་ཆོས་ཅན། དཀར་པོ་དང་ཐ་དད་
མ་ཡིན་པར་ཐལ། ཐ་དད་ཚུལ་མེད་པའི་ཕྱིར། རྟགས་མ་གྲུབ།
ཆོས་དུང་དཀར་པོ་གཡས་སུ་འཁྱིལ་བའི་ཁ་དོག་ཆོས་ཅན།
དཀར་པོ་དང་ཐ་དད་ཡིན་པར་ཐལ། ཁྱོད་ཡོད་པ་གང་ཞིག་
230



，
དཀར་པོ་དང་གཅིག་མ་ཡིན་པའི་ཕྱིར། །ཞེས་པ་འདི་ཐོག་མར་་
ངེས་པར་དུ་སློབ་པ་ཕྱག་ལེན་ཡིན་ནོ། །མ་ཟད་འདིར་ཞིབ་་་་
དཔྱད་དང་རིགས་འགྲེ་བྱེད་ཐུབ་ན་མང་པོ་ཞིག་ཀྱང་ཤེས་ནུས་སོ། །
དེ་ལྟར་རྟགས་གསལ་སློབ་པའི་ཐོག་མར་རྟག་མི་རྟག་ནས་དབུ་་
བཟུང་བ་ལ་ཆོས་ཅན། དགོས་པ་ཡོད་དེ། ཆོས་རྣམ་དག་ཅིག་་་་
འོང་མི་འོང་རྟག་མི་རྟག་གི་ངང་ཚུལ་ལེགས་པར་ཤེས་པ་ལ་རག་
ལས་པར་མདོ་རྒྱུད་ཀྱི་ཡིག་ཆ་མང་པོར་གསུངས་པ་ལྟར་ཤེས་་་་་
པའི་ཆེད་ཡིན་པའི་ཕྱིར། རྩོད་གཞིར་ཆོས་དུང་དཀར་པོ་གཡས་
སུ་འཁྱིལ་བའི་ཁ་དོག་བཟུང་བ་ལ་ཆོས་ཅན། དགོས་པ་ཡོད་དེ། །
ཕན་བདེ་ཐམས་ཅད་ཀྱི་རྩ་བ་དཀར་པོ་དགེ་བའི་ཆོས་ལ་ཐུག་་་་
པར་ཤེས་པའི་ཆེད་དང་། ཟབ་པ་དང་རྒྱ་ཆེ་བའི་ཆོས་སྒྲ་རྒྱུན་་་་
མར་སྒྲོག་པ་དང༌། འཇིག་རྟེན་ཁམས་སུ་བཀྲ་ཤིས་པ་འབྱུང་བ་་
དང་། རང་རྗེ་བླ་མའི་བསྟན་པ་དང་མི་འབྲལ་བའི་རྟེན་འབྲེལ་་
འགྲིག་པ་ཡིན་པའི་ཕྱིར། གཞན་ཡང་དེ་བཟུང་ན་འཆད་པ་པོས་
བརྡ་སྤྲོད་སླ་ཞིང་ཉན་པ་པོའི་བློ་ལ་ཡང་འཆར་སླ་བའི་དགོས་པ་
སོགས་ཡོད་པར་དམ་པ་མང་པོས་གསུངས་པ་དང་། ཆོས་དུང་་་
གནང་ཞིང་ལུང་བསྟན་ཞེས་གསུངས་པ་སོགས་བསམ་པར་བྱ་བ་
མང་ངོ་། ། སྨྲས་པ།
བྱ་བརྒྱ་འུར་གཅིག་འདེད་པའི་དཔེ་བཞིན་དུ། །
གཅིག་ཤེས་ཀུན་སྦྱོར་ཚུལ་ལ་རོལ་རྒྱུ་ལས། །
རང་མིང་རྣམ་གྲངས་གསོག་ན་ཐལ་ཆེ་བས། །
གཟུར་གནས་དམ་པའི་མཛད་བཟང་ཉམས་སུ་ལོངས། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
231



་ ཉེར་མཁོ་མཚན་མཚོན་གྱི་རྣམ་གཞག་
ཅུང་ཟད་སྤྲོས་ཏེ་བཤད་པ། །
གཉིས་པ་ཉེར་མཁོ་མཚན་མཚོན་གྱི་རྣམ་གཞག་ཅུང་ཟད་
སྤྲོས་ཏེ་བཤད་པ་ནི། ཆོས་ཐམས་ཅད་མངོན་སུམ་གྱིས་རྟོགས་་་་
པའི་མཐར་ཐུག་པའི་ཡེ་ཤེས། རྣམ་མ ཁྱེན་གྱི་མཚན་ཉིད། དེ་ལ་
དབྱེ་ན། རྣམ་མཁྱེན་སྐད་ཅིག་དང་པོ། རྣམ་མཁྱེན་སྐད་ཅིག་་་་
གཉིས་པ། ཇི་ལྟ་བ་རྟོགས་པའི་རྣམ་མཁྱེན། ཇི་སྙེད་པ་རྟོགས་་་་
པའི་རྣམ་མཁྱེན། མཚོན་བྱར་གྱུར་པའི་རྣམ་མཁྱེན། མཚན་ཉིད་
ཏུ་གྱུར་པའི་རྣམ་མཁྱེན། ཡིན་པ་སྲིད་པའི་རྣམ་མཁྱེན། ཡིན་པ་
མི་སྲིད་པའི་རྣམ་མཁྱེན་དང་བརྒྱུད། རྒྱུན་མཐའི་བར་ཆད་མེད་
ལམ་གྱིས་དངོས་སུ་དྲངས་པའི་མཐར་ཐུག་པའི་མཁྱེན་པ་དེ། །
དང་པོའི་མཚན་ཉིད། དཔེར་ན། བདག་ཅག་གི་སྟོན་པ་དང་་་་
རྒྱུད་གཅིག་ཏུ་གྱུར་པའི་འོག་མིན་གྱི་རྟེན་ལ་ཆོས་སྐུ་བརྙེས་མ་་་་
ཐག་པའི་གང་ཟག་གི་རྒྱུད་ཀྱི་རྣམ་མཁྱེན་ལྟ་བུའོ། །རྣམ་མཁྱེན་་
སྐད་ཅིག་དང་པོའི་རྗེས་སུ་སྐྱེས་པའི་མཐར་ཐུག་པའི་མཁྱེན་པ་དེ།
གཉིས་པའི་མཚན་ཉིད། དཔེར་ན། བདེན་བཞིའི་ཆོས་འཁོར་་་
སྐོར་ཁ་མའི་བདག་ཅག་གི་སྟོན་པའི་ཐུགས་རྒྱུད་ཀྱི་རྣམ་མཁྱེན་་
ལྟ་བུའོ། །ཇི་ལྟ་བ་གཟིགས་པའི་གཟིགས་ངོར་ཇི་སྙེད་པ་མ་་་་་
གཟིགས་པའི་མཐར་ཐུག་པའི་མཁྱེན་པ་དེ། གསུམ་པའི་མཚན་་
ཉིད། དཔེར་ན། སྟོང་ཉིད་རྟོགས་པའི་རྣམ་མཁྱེན་ལྟ་བུའོ། །ཇི་
སྙེད་པ་གཟིགས་པའི་གཟིགས་ངོར་ཇི་ལྟ་བ་མ་གཟིགས་པའི་་་་་
མཐར་ཐུག་པའི་མཁྱེན་པ་དེ། བཞི་པའི་མཚན་ཉིད། དཔེར་ན། །
，
，
，
，
232



བུམ་པ་མངོན་སུམ་དུ་རྟོགས་པའི་རྣམ་མཁྱེན་ལྟ་བུའོ། །བཏགས་
ཡོད་ཆོས་གསུམ་ཚང་བར་གྱུར་པའི་མཐར་ཐུག་པའི་མཁྱེན་པ་དེ།
ལྔ་པའི་མཚན་ཉིད། དཔེར་ན། བུམ་པ་རྟོགས་པའི་རྣམ་མཁྱེན་་
ལྟ་བུའོ། །རྫས་ཡོད་ཆོས་གསུམ་ཚང་བར་གྱུར་པའི་མཐར་ཐུག་་་
པའི་མཁྱེན་པ་དེ། དྲུག་པའི་མཚན་ཉིད། དཔེར་ན། བུམ་པ་་་་
རྟོགས་པའི་མཐར་ཐུག་པའི་མཁྱེན་པ་ལྟ་བུའོ། །ཡིན་པ་སྲིད་པའི་
ཤེས་བྱར་གྱུར་པའི་མཐར་ཐུག་གི་མཁྱེན་པ་དེ། བདུན་པའི་་་་་
མཚན་ཉིད། དཔེར་ན། ཀ་བ་རྟོགས་པའི་རྣམ་མཁྱེན་ལྟ་བུའོ། །
ཡིན་པ་མི་སྲིད་པའི་ཤེས་བྱར་གྱུར་པའི་མཐར་ཐུག་པའི་མཁྱེན་་
པ་དེ། བརྒྱད་པའི་མཚན་ཉིད། དཔེར་ན། ཤར་ཕྱོགས་ཀྱི་རྣམ་
མཁྱེན་དང་ནུབ་ཕྱོགས་ཀྱི་རྣམ་མཁྱེན་གཉིས་ལྟ་བུའོ། །འདི་སློབ་
པའི་ཐོག་མར་རྣམ་མཁྱེན་གྱི་མཚན་ཉིད་ནས་དབུ་བཟུང་པ་ལ་་
ཆོས་ཅན། དགོས་པ་ཡོད་དེ། རྣམ་མཁྱེན་དེ་སངས་རྒྱས་ཐམས་་
ཅད་ཀྱི་སྙིང་པོ་ཡིན་པས་དེ་ལན་གཅིག་ཙམ་བརྗོད་པས་ཀྱང་་་་
སངས་རྒྱས་ཐམས་ཅད་ཀྱི་མཚན་བརྗོད་པ་བས་ཀྱང་ལྷག་པའི་་་
ཕན་ཡོན་ཆེ་བ་དང་བསྐལ་པ་མང་པོར་བསགས་པའི་སྡིག་པ་་་་་
དག་ཐུབ་པ་སོགས་དབལ་མང་པཎྜི་ཏ་དང་ཁྲི་ངག་དབང་བཀྲ་་
ཤིས་སོགས་དམ་པ་མང་པོས་གསུངས་པ་ལྟར་ཡིན་པའི་ཕྱིར།
དེས་ན། རྩོད་པ་བྱེད་མི་ཤེས་མཁན་ཞིག་ཡིན་ཀྱང་ཆོས་རྩོད་པའི་
སྒྲ་ལ་གུས་ཉན་བྱེད་གལ་ཆེ་བར་གྲུབ་ཅིང་ལོ་རྒྱུས་ཀྱང་མང་བའི་
ཕྱིར་རོ། ། ༈ མདོག་ཏུ་རུང་བ། ཁ་དོག་གི་མཚན་ཉིད། དེ་ལ་་
དབྱེ་ན། རྩ་བའི་ཁ་དོག་དང་། ཡན་ལག་གི་ཁ་དོག་གཉིས། རྩ་་
བའི་མདོག་ཏུ་རུང་བ། རྩ་བའི་ཁ་དོག་གི་མཚན་ཉིད། དེ་ལ་དབྱེ་
233



ན༑ སྔོན་སེར་དཀར་དམར་བཞིའོ། །ཡན་ལག་གི་མདོག་ཏུ་རུང་
བ༑ ཡན་ལག་གི་ཁ་དོག་གི་མཚན་ཉིད། དེ་ལ་དབྱེ་ན་བརྒྱད་དེ།
སྣང་མུན་སྤྲིན་དང་དུ་བ་དང་། །རྡུལ་གྲིབ་ཁུག་སྣ་ཉི་མའོ། །དེ་་
ཡང་སོ་སོར་དབྱེ་ན། ཡན་ལག་གི་ཁ་དོག་ཏུ་གྱུར་པའི་སྣང་བའི་
ཁ་དོག དེར་གྱུར་པའི་མུན་པའི་ཁ་དོག དེར་གྱུར་པའི་སྤྲིན་གྱི་་
ཁ་དོག དེར་གྱུར་པའི་དུ་བའི་ཁ་དོག དེར་གྱུར་པའི་རྡུལ་གྱི་ཁ་
དོག དེར་གྱུར་པའི་གྲིབ་མའི་ཁ་དོག དེར་གྱུར་པའི་ཁུག་སྣའི་ཁ་
དོག དེར་གྱུར་པའི་ཉི་མའི་ཁ་དོག་དང་བརྒྱད་དོ། །མཚན་་་་
གཞིར་ཡང་རིམ་པ་བཞིན་དུ། །ནོར་བུ་དང་ཟླ་བ་དང་སྐར་མ་་་་
དང་མེ་ལ་སོགས་པའི་ཁ་དོག་དང༌། གང་གིས་ཡུལ་དང་ཉི་འོད་
གཉིས་ཀྱི་བར་དུ་ཆོད་པ་ན་གཟུགས་རྣམས་མི་གསལ་བར་བྱེད་
པའི་ཁ་དོག་དང་། སྤྲིན་དམར་སེར་གྱི་ཁ་དོག་དང་། དུ་བ་སྔོ་་་
སྐྱའི་ཁ་དོག་དང་། རྡུལ་འཚུབ་པའི་ཁ་དོག་དང་། གང་གིས་ཡུལ་
དང་ཉི་འོད་གཉིས་ཀྱི་བར་དུ་ཆོད་པ་ན་གཟུགས་རྣམས་གསལ་་
བར་བྱེད་པའི་ཁ་དོག་དང་། ལྷོ་འུར་མའམ་ནམ་མཁའི་འཇའ་
ཚོན་གྱི་ཁ་དོག་དང་། ཉི་མའི་འོད་རྣམས་འཇོག་གོ །དེ་ཡང་འདི་
རྣམས་ཕལ་ཆེར་མཆིམས་འཇམ་པའི་དབྱངས་ཀྱི་མཛོད་འགྲེལ་
ལྟར་བཀོད་པ་ཡིན་ནོ། ། ༈ དབྱིབས་སུ་རུང་བ་དབྱིབས་ཀྱི་་་་
མཚན་ཉིད། དེ་ལ་དབྱེ་ན་བརྒྱད་དེ། རིང་ཐུངྐ་མཐོ་དམའ་ལྷམ་
པ་ཟླུམ། །ཕྱ་ལེ་ཕྱ་ལེ་མ་ཡིན་པའོ། །དེ་ཡང་སོ་སོར་ཕྱེ་ན། རིང་་
པོའི་དབྱིབས། ཐུང་ངུའི་དབྱིབས། མཐོ་བའི་དབྱིབས། དམའ་
བའི་དབྱིབས། ལྷམ་པའི་དབྱིབས། ཟླུམ་པོའི་དབྱིབས། ཕྱ་ལེ་་་་
བའི་དབྱིབས། ཕྱ་ལེ་བ་མ་ཡིན་པའི་དབྱིབས་རྣམས་སོ། །མཚན་
234



གཞིར་རིམ་པ་བཞིན་དུ། མཐོ་གང་གི་དབྱིབས་ལ་ལྟོས་ཏེ་ཁྲུ་གང་
གི་དབྱིབས་དང༌། ཁྲུ་གང་གི་དབྱིབས་ལ་ལྟོས་ཏེ་མཐོ་གང་གི་་་་
དབྱིབས་དང་། རི་བྱེ་བྲག་པའི་དབྱིབས་ལ་ལྟོས་ཏེ་རིའི་རྒྱལ་པོ་་
རི་རབ་ཀྱི་དབྱིབས། རིའི་རྒྱལ་པོ་རི་རབ་ཀྱི་དབྱིབས་ལ་ལྟོས་ཏེ་་
རི་བྱེ་བྲག་པའི་དབྱིབས། གྲུ་བཞིའི་དབྱིབས། རིལ་རིལ་པོའི་་་་་
དབྱིབས། ངོ་མཉམ་པའི་དབྱིབས། ངོ་མི་མཉམ་པའི་དབྱིབས་
རྣམས་འཇོག་གོ ། ༈ དོན་བྱེད་ནུས་པ་དངོས་པོའི་མཚན་ཉིད། །
དེ་ལ་དབྱེ་ན། གཟུགས། ཤེས་པ། ལྡན་མིན་འདུ་བྱེད་དང་གསུམ།
གཟུགས་སུ་རུང་བ། གཟུགས་ཀྱི་མཚན་ཉིད། དེ་ལ་དབྱེ་ན།
ཕྱིའི་གཟུགས་དང༌། ནང་གི་གཟུགས་གཉིས། ཕྱིའི་གཟུགས་སུ་་་
རུང་བ། ཕྱིའི་གཟུགས་ཀྱི་མཚན་ཉིད། དེ་ལ་དབྱེ་ན། གཟུགས་་
ཀྱི་སྐྱེ་མཆེད། སྒྲའི་སྐྱེ་མཆེད། དྲིའི་སྐྱེ་མཆེད། རོའི་སྐྱེ་མཆེད།
རེག་བྱའི་སྐྱེ་མཆེད་དང་ལྔ། མིག་ཤེས་ཀྱི་གཟུང་བྱ། གཟུགས་ཀྱི་
སྐྱེ་མཆེད་ཀྱི་མཚན་ཉིད། དེ་ལ་དབྱེ་ན། ཁ་དོག་གི་གཟུགས་བཅུ་
གཉིས་དབྱིབས་གཟུགས་བརྒྱད་དེ་ཉི་ཤུ་མཛོད་རྩ་འགྲེལ་ལས་་་་
བཤད་དོ། །ཀུན་བཏུས་ལྟར་ན། དེའི་སྟེང་དུ་རགས་པའི་གཟུགས།
ཕྲ་བའི་གཟུགས། རྣམ་པར་རིག་བྱེད་ཀྱི་གཟུགས། མངོན་པར་
སྐབས་ཡོད་པའི་གཟུགས། ནམ་མཁའ་ཁ་དོག་གཅིག་པའི་་་་་
གཟུགས་དང་ལྔ་བསྣན་ནས་ཉེར་ལྔ་འདོད་པར་ཀུན་བཏུས་དར་
ཊཱིཀ་དང་། མཛོད་ཊཱིཀ་ཐར་ལམ་གསལ་བྱེད་དང་། མཆིམས་་་་
མཛོད་སོགས་སུའང་གསལ་ཏོ། །དེ་ལྔའི་མཚན་གཞིར་ཡང་རིམ་
པ་བཞིན་དུ། རྡུལ་རགས་པའི་དབྱིབས་དང་། རྡུལ་ཕྲ་མོའི་་་་
དབྱིབས་དང༌། ནང་གི་ཀུན་སློང་དཔོག་བྱེད་ཀྱི་ལུས་ཀྱི་དབྱིབས་
235



，
-
ཁྱད་པར་ཅན་གྱི་ཁ་དོག་གི་གཟུགས་དང་། མིའི་མིག་ཤེས་ཀྱིས་་
ཕ་རིའི་གཟུགས་མཐོང་བ་ལ་ངེས་པར་དགོས་པའི་བར་གྱི་སྣང་་
བ་དང་་་ཀུན་བཏུས་དཀའ་འགྲེལ་རྒྱན་ནམ་མཁའི་ཁ་དོག་སྔོ་བསངས་
ངེ་བོ་རྣམས་འཇོག་གོ །དེ་ཡང་ཉེར་ལྔ་བོ་ཀུན་བཏུས་རྩ་བའི་་་་
ཚིག་ཟིན་ལྟར་སྡོམ་ན། སྔོན་སེར་དམར་དཀར་རིང་ཐུང་ལྷམ་པ་
ཟླུམ། །ཕྲུ་དང་རགས་དང་ཕྱ་ལེ་ཕྱ་ལེ་མིན། །མཐོན་པོ་དམྱལ་་་་
གྲིབ་ཉི་མ་སྣང་བ་མུན། །སྤྲིན་དང་དུ་བླ་རྡུལ་ཁུག་མངོན་པར་་་་་
སྐབས། །རྣམ་རིག་ནམ་མཁའི་ཁ་དོག་གཅིག་པའོ། །ཞེས་སོ། །
༈ རྣ་ཤེས་ཀྱི་མཉན་བྱ། སྒྲའི་སྐྱེ་མཆེད་ཀྱི་མཚན་ཉིད། དེ་ལ་་་
དབྱེ་ན། མཛོད་ལྟར་ན་རྣམ་པ་བརྒྱད་དེ། ཟིན་པའི་འབྱུང་བ་་་
ལས་གྱུར་པའི། །སེམས་ཅན་སྟོན་དང་མི་སྙན་དང་། །མི་སྟོན་་་
སྙན་དང་མི་སྙན་བཞི་། །མ་ཟིན་པ་ལའང་དེ་བཞིན་ནོ། །དེ་ཡང་
སོ་སོར་ཕྱེ་ན། ཟིན་པའི་འབྱུང་བ་ལས་གྱུར་པའི་སེམས་ཅན་དུ་་
སྟོན་པ་སྙན་པའི་སྒྲ། དེར་གྱུར་པའི་སེམས་ཅན་དུ་སྟོན་པ་མི་་་་
སྙན་པའི་སྒྲ། དེར་གྱུར་པའི་སེམས་ཅན་དུ་མི་སྟོན་པ་སྙན་པའི་སྒྲ།
དེར་གྱུར་པའི་སེམས་ཅན་དུ་མི་སྟོན་པ་མི་སྙན་པའི་སྒྲ། མ་ཟིན་
པའི་འབྱུང་བ་ལས་གྱུར་པའི་སེམས་ཅན་དུ་སྟོན་པ་སྙན་པའི་སྒྲ།
དེར་གྱུར་པའི་སེམས་ཅན་དུ་སྟོན་པ་མི་སྙན་པའི་སྒྲ། དེར་གྱུར་་་
པའི་སེམས་ཅན་དུ་མི་སྟོན་པ་སྙན་པའི་སྒྲ། དེར་གྱུར་པའི་སེམས་
ཅན་དུ་མི་སྟོན་པ་མི་སྙན་པའི་སྒྲ་རྣམས་སོ། །དེ་དག་གི་མཚན་་་
གཞིར་རིམ་པ་བཞིན་དུ། སྐྱེས་བུས་ཆོས་འཆད་པའི་སྒྲ་དང་།
མིས་ཚིག་རྩུབ་སྨྲ་བའི་སྒྲ་དང༌། ཕེག་རྡོབ་པའི་སྒྲ་དང་། ཁུ་ཚུར་
བརྡེག་པའི་སྒྲ་དང༌། སྤྲུལ་པའི་གང་ཟག་གིས་ཆོས་འཆད་པའི་སྒྲ་
236



དང་། དེས་ཚིག་རྩུབ་སྨྲ་བའི་སྒྲ་དང་། འཁར་རྔའི་སྒྲ་དང་།
བྲག་རལ་བའི་སྒྲ་རྣམས་འཇོག་གོ །དེ་ལྟར་ཡང་མཛོད་ཊཱིཀ་ཐར་
ལམ་གསལ་བྱེད་དང༌། མཁས་པའི་དབང་ཕྱུག་ཆེན་པོ་པཎ་ཆེན་
བསོད་ནམས་གྲགས་པའི་མཛོད་ཤེས་བྱ་རབ་གསལ་སོགས་ལས་
གསལ་ཏོ། །ཀུན་བཏུས་ལྟར་ན་བཅུ་གཅིག་སྟེ། ཡིད་འོང་མི་འོང་
གཉིས་མིན་ཟིན་མ་ཟིན། །གཉིས་ཀ་འཇིག་རྟེན་གྲུབ་བསྟན་ཀུན་
བཏགས་དང་། །འཕགས་པས་ཐ་སྙད་བཏགས་དང་འཕགས་་་་
མིན་ནོ། །དེ་ཡང་སོ་སོར་ཕྱེ་ན། ཡིད་དུ་འོང་བའི་སྒྲ། ཡིད་དུ་མི་
འོང་བའི་སྒྲ། གཉིས་ཀ་མ་ཡིན་པའི་སྒྲ། ཟིན་པའི་འབྱུང་བ་ལས་
བྱུང་བའི་སྒྲ། མ་ཟིན་པའི་འབྱུང་བ་ལས་བྱུང་བའི་སྒྲ། གཉིས་ཀ་
ལས་བྱུང་བའི་སྒྲ། འཇིག་རྟེན་གྱི་གྲགས་པའི་སྒྲ། གྲུབ་པས་་་་་
བསྟན་པའི་སྒྲ། ཀུན་བཏགས་པའི་སྒྲ། འཕགས་པས་ཐ་སྙད་་་་་
བཏགས་པའི་སྒྲ། འཕགས་པ་མ་ཡིན་པས་ཐ་སྙད་བཏགས་པའི་
སྒྲ་རྣམས་སོ། །སོ་སོའི་མཚན་གཞིར་རིམ་པ་བཞིན། སྐྱེས་བུས་་་
ཆོས་བཤད་པའི་སྒྲ་དང༌། དེས་ཚིག་རྩུབ་སྨྲས་པའི་སྒྲ་དང་། ཡིད་
དུ་འོང་མི་འོང་གཉིས་གང་རུང་མ་ཡིན་པའི་བར་མར་གནས་་་་
པའི་སྒྲ་དང་། སེམས་ཅན་གྱི་ལུས་སུ་བཏགས་པའི་འབྱུང་བ་ལས་
སྐྱེས་པ་ལག་པ་དང་ངག་གི་སྒྲ་སོགས་དང་། ཆུ་སྒྲ་རླུང་སྒྲ་སོགས་
དང་། ལག་པ་དང་རྫ་རྔ་འཕྲད་པའི་སྒྲ་སོགས་དང་། འཇིག་རྟེན་
གྱི་ཐ་སྙད་ཀྱིས་བསྡུས་པའི་སྒྲ་དང་། ཆོས་ཐམས་ཅད་བདག་མེད་
དོ་ཞེས་སྟོན་པའི་སྒྲ་དང༌། བདག་ཡོད་པར་སྟོན་པ་སོགས་ཀྱི་སྒྲ་
དང་། མཐོང་བ་ལ་མཐོང་ཞེས་པའི་སྒྲ་དང་། མ་མཐོང་བ་ལ་མ་
མཐོང་ཞེས་པའི་ཕྱིན་ཅི་མ་ལོག་པའི་དགག་སྒྲུབ་ཀྱི་ཐ་སྙད་་་་་
237



བརྒྱད་དང་། ཕྱིན་ཅི་ལོག་གི་ཐ་སྙད་བརྒྱད་རྣམས་འཇོག་སྟེ།
ཀུན་བཏུས་དར་ཊཱིཀ་ལས་གསལ་ཏོ། ། ༈ སྣ་ཤེས་ཀྱི་རྣམ་བྱ།
དྲིའི་སྐྱེ་མཆེད་ཀྱི་མཚན་ཉིད། དེ་ལ་དབྱེ་ན་མཛོད་ལྟར་ན་རྣམ་་
པ་བཞི་སྟེ། ཞིམ་དང་མི་ཞིམ་མཉམ་དང་མི་མཉམ་མོ། །དེ་ཡང་་
སོ་སོར་ཕྱེ་ན། ཞིམ་པའི་དྲི། མི་ཞིམ་པའི་དྲི། མཉམ་པའི་དྲི། མི་
མཉམ་པའི་དྲི་རྣམས་སོ། །མཚན་གཞིར་རིམ་བཞིན། ཙནྡན་གྱི་
དྲི་དང་། རྔུལ་ཆུའི་དྲི་དང་། ཞིམ་པའི་དྲི་དང་མི་ཞིམ་པའི་དྲི་
གཉིས་ཤས་ཆུང་བའི་དྲི་དང་། དེ་གཉིས་ཤས་ཆེ་བའི་དྲི་རྣམས་་
འཇོག་སྟེ། མཆིམས་མཛོད་ལས་གསལ་ཏོ། །ཀུན་བཏུས་ལྟར་ན་་
དྲུག་སྟེ། ཞིམ་པའི་དྲི། ང་བའི་དྲི། མཉམ་པའི་དྲི། ལྷན་སྐྱེས་ཀྱི་
དྲི། སྦྱར་བྱུང་གི་དྲི། གྱུར་པ་ལས་བྱུང་བའི་དྲི་རྣམས་སོ། །
མཚན་གཞིར་རིམ་བཞིན། དབང་པོ་ལ་ཕན་པའི་དྲི་དང་། དེ་ལ་
གནོད་པའི་དྲི་དང༌། དེ་ལ་ཕན་གནོད་གང་ཡང་མི་བྱེད་པའི་དྲི་
དང་། སྒོག་སྐྱའི་དྲི་དང༌། བདུག་སྤོས་སྦྱར་བའི་དྲི་དང་། ཨ་མ་
སྨིན་པའི་དྲི་རྣམས་འཇོག་སྟེ། དར་ཊཱིཀ་ཏུ་གསལ་ཏོ། ། ༈ ལྕེ་
ཤེས་ཀྱི་མྱོང་བྱ། རོའི་སྐྱེ་མཆེད་ཀྱི་མཚན་ཉིད། དེ་ལ་དབྱེ་ན།
མཛོད་ལྟར་ན་དྲུག་སྟེ། མངར་སྐྱུར་ཚུ་ལན་བསྐུ་ཁའོ། །སོ་སོར་ཕྱེ་
ན༑ མངར་བའི་རོ། སྐྱུར་བའི་རོ། ཚ་བའི་རོ། ལན་ཚ་བའི་རོ།
བསྐ་བའི་རོ། ཁ་བའི་རོ་རྣམས་སོ། །སོ་སོའི་མཚན་གཞིར་རིམ་པ་
བཞིན། བུ་རམ་གྱི་རོ་དང༌། སྐྱུ་རུ་རའི་རོ་དང་། སྨན་ཚ་བ་་་་་
གསུམ་གྱི་སྒ་སྐྱ་སྨུག པི་པི་ལིང་། ཕོ་བ་རིས་ཀྱི་རོ་དང་། རྒྱ་ཚ་དང་་་་
སོག་ཚའི་རོ་དང༌། ཨ་རུ་རའི་རོ་དང༌། ཏིག་ཏའི་རོ་རྣམས་་་་་
འཇོག་གོ །ཀུན་བཏུས་ལྟར་ན་དྲུག་སྟེ། མཛོད་ལྟར་བཤད་པའི་་
238



དྲུག་སྟེང་དུ། ཡིད་འོང་མི་འོང་བར་ྣམ་དང་། །ལྷན་སྐྱེས་སྦྱན་་་་་
གྱུར་རོ་བསྣན་ཏོ། །སོ་སོར་ཕྱེ་ན། མཛོད་ནས་བཤད་པའི་དྲུག་གི་
སྟེང་དུ་ཡིད་དུ་འོང་བའི་རོ། ཡིད་དུ་མི་འོང་བའི་རོ། བར་མའི་རོ།
ལྷན་སྐྱེས་ཀྱི་རོ། སྦྱར་བྱུང་གི་རོ། གྱུར་པ་ལས་བྱུང་བའི་རོ་དང་་
དྲུག་བསྣན་པའོ། །ཕྱི་མ་དྲུག་གི་མཚན་གཞིར་རིམ་པ་བཞིན། ཧ་
ཅང་ཞིམ་པའི་རོ་དང་། ཧ་ཅང་མི་ཞིམ་པའི་རོ་དང་། ཞིམ་མི་་་
ཞིམ་གང་ཡང་མ་ཡིན་པར་བར་མར་གནས་པའི་རོ་དང༌། སྒོག་་
སྐྱའི་རོ་དང་། བདུག་སྤོས་སྦྱར་བའི་རོ་དང་། ཨ་མ་སྨིན་པའི་རོ་
རྣམས་འཇོག ༈ ལུས་ཤེས་ཀྱི་མྱོང་བྱ། རེག་བྱའི་སྐྱེ་མཆེད་ཀྱི་་་
མཚན་ཉིད། དེ་ལ་དབྱེ་ན་མཛོད་ལྟར་ན་བཅུ་གཅིག་ཡོད་དེ།
འབྱུང་བཞི་འབྱུང་འགྱུར་རྣམ་བདུན་ཏེ། །ས་ཆུ་མེ་རླུང་འཇམ་་་
རྩུབ་ལྕི། །ཡང་གྲང་བཀྲེས་དང་སྐོམ་པའོ། །སོ་སོར་ཕྱེ་ན། འབྱུང་
བའི་རེག་བྱ་བཞི། འབྱུང་འགྱུར་གྱི་རེག་བྱ་བདུན་ཏེ། དང་པོ་ནི།
ས་ཆུ་མེ་རླུང་བཞིའོ། །དེ་ཡང་། སྲ་ཞིང་འཐས་པ། སའི་མཚན་་
ཉིད། རླན་ཞིང་གཤེར་བ། ཆུའི་མཚན་ཉིད། ཚ་ཞིང་སྲེག་པ།
མེའི་མཚན་ཉིད། ཡང་ཞིང་གཡོ་བ། རླུང་གི་མཚན་ཉིད་ཡིན་ཏེ་
མཆིམས་མཛོད་སོགས་ལས་གསལ་ཏོ། །གཉིས་པ་ནི། འཇམ་པའི་
རེག་བྱ། རྩུབ་པའི་རེག་བྱ། ལྕི་བའི་རེག་བྱ། ཡང་བའི་རེག་བྱ།
གྲང་བའི་རེག་བྱ། བཀྲེས་པའི་རེག་བྱ། སྐོམ་པའི་རེག་བྱ་རྣམས་
སོ༑ །མཚན་གཞིར་རིམ་བཞིན། གོས་སྤུ་མའི་རེག་བྱ་དང་། རེ་
ལྡེའི་རེག་བྱ་དང་། ས་རྒྱ་གང་ལྟོས་ཏེ་རྒྱ་དོའི་རེག་བྱ་དང་། ས་་
རྒྱ་དོ་ལ་ལྟོས་ཏེ་རྒྱ་གང་གི་རེག་བྱ་དང་། ཆུ་དང་རླུང་ཤས་ཆེ་བ་
ལས་གྱུར་པའི་རེག་བྱ་དང་། ཕོ་བའི་ནང་དུ་འབྱུང་བ་རླུང་ཤས་
239



ཆེ་བ་ལས་གྱུར་པའི་རེག་བྱ་དང་། མེ་ཤས་ཆེ་བ་ལས་གྱུར་པའི་་་
རེག་བྱ་རྣམས་འཇོག་གོ །དེ་ཡང་ཕྱི་མ་གསུམ་མཆིམས་མཛོད་་་
ལྟར་བཀོད་པ་ཡིན་ནོ། ་།ཡང་ན་ཀུན་བཏུས་དར་ཊཱིཀ་ལྟར།
དབང་པོ་དང་སྤྲད་བཟོད་པའི་རེག་བྱ་དང་། དབང་པོ་དང་སྤྲད་
མི་བཟོད་པའི་རེག་བྱ་དང་། འདེགས་དཀའ་བའི་རེག་བྱ་དང་།
འདེགས་སླ་བའི་རེག་བྱ་དང་། དྲོ་འདོད་སྐྱེད་པའི་རེག་བྱ་དང་།
རླུང་ཁམས་ཤས་ཆེར་འཕེལ་བ་ལས་བྱུང་བའི་རེག་བྱ་དང་། མེའི་
ཁམས་ཤས་ཆེར་འཕེལ་བ་ལས་བྱུང་བའི་རེག་བྱ་རྣམས་འཇོག་གོ
ཀུན་བཏུས་ལྟར་ན་འབྱུང་བའི་རེག་བྱ་ལ་ཉེར་གཉིས་ཡོད་དེ། །
འཇམ་རྩུབ་ལྕི་ཡང་གྲང་བཀྲེས་སྐོམ། །ཚིམ་ཉམ་ཉམ་ཆུང་ལྷོད་་་་
ལྷོད་མིན། །མུཉེན་བརྒྱལ་གཡའ་འགྲེད་ན་རྒ་འཆི། །ངལ་བ་ངལ་
བསོས་སྤུངས་མྨེའོ། །དེ་ཡང་སོ་སོར་ཕྱེ་ན། དང་པོ་བདུན་མཚན་
གཞི་དང་བཅས་པ་བཤད་ཟིན་པ་ལྟར་ལ། ཕྱི་མ་བཅོ་ལྔ་ནི་འདི་
ལྟར། ཚིམ་པའི་རེག་བྱ། ཉམ་ཡོད་པའི་རེག་བྱ། ཉམ་ཆུང་བའི་
རེག་བྱ། ལྷོད་པའི་རེག་བྱ། ལྷོད་པ་མ་ཡིན་པའི་རེག་བྱ། མཉེན་
པའི་རེག་བྱ། བརྒྱལ་བའི་རེག་བྱ། གཡང་བའི་རེག་བྱ། འགྲེད་་
པའི་རེག་བྱ། ན་བའི་རེག་བྱ། རྒ་བའི་རེག་བྱ། འཆི་བའི་རེག་བྱ།
ངལ་བའི་རེག་བྱ། ངལ་བསོས་པའི་རེག་བྱ། སྤུངས་ཆེ་བའི་རེག་
བྱ་རྣམས་སོ། །དེ་དག་གི་མཚན་གཞིར་རིམ་བཞིན། འགྲངས་་་་
བར་ཟོས་ཤིང་ངོམས་པར་འཐུང་པ་ན་དེས་ཚིམ་པའི་རེག་བྱ་་་་
དང་། བ ཙིར་ན་སྲ་བ་མ་ཡིན་པ་བལ་གྱི་རེག་བྱ་ལྟ་བུ་དང་།
བ ཙིར་ན་ཞུམ་པར་མི་འགྱུར་བ་ལྕགས་ཀྱི་རེག་བྱ་ལྟ་བུ་དང་།
སྲིན་བལ་ལྟར་ནེམ་ནེམ་པོར་གྱུར་པའི་རེག་བྱ་དང་། གནད་དུ་་
240
2



བསྣུན་པ་ལས་རེ་ཞིག་སེམས་སེམས་བྱུང་གི་འཇུག་པ་འགགས་་་
པའི་གནས་སྐབས་སྐྱེད་པའི་རེག་བྱ་དང༌། ཁྲག་ལ་གནོད་པས་མི་
བཟོད་པའི་གནས་སྐབས་ཀྱི་རེག་བྱ་དང༌། ཆུ་དང་འདུས་པ་ལས་
བྱུང་བའི་རེག་བྱ་དང་། ནད་གསུམ་ཆ་མི་མཉམ་པའི་གནས་་་་་
སྐབས་ཀྱི་རེག་བྱ་དང་། ན་ཚོད་གཏུགས་པའི་གནས་སྐབས་ཀྱི་་་
རེག་བྱ་དང་། གནད་གཅོད་པའི་གནས་སྐབས་ཀྱི་རེག་བྱ་དང་།
བྱ་བ་ལ་རྩལ་གྲགས་པས་ལུས་ལས་སུ་མི་རུང་བའི་གནས་སྐབས་
ཀྱི་རེག་བྱ་དང་། བྱ་བ་ལ་རྩལ་གྲགས་པས་ལུས་ལས་སུ་མི་རུང་་་
བའི་གནས་སྐབས་དང་བྲལ་བའི་ལུས་བརྟས་པའི་གནས་སྐབས་
ཀྱི་རེག་བྱ་དང༌། ལུས་སྟོབས་ཆེ་ཞིང་མདངས་བཟང་བའི་གནས་
སྐབས་ཀྱི་རེག་བྱ་རྣམས་འཇོག་སྟེ། ཀུན་བཏུས་དར་ཊཱིཀ་ཏུ་་་་་
གསལ་ཏོ། ། སྨྲས་པ། །
མ་ནོར་མ་འདྲེས་ལེགས་བཤད་ཡིད་བཞིན་ནོར། །
ནོར་བཤད་མང་པོས་སྦགས་པའི་དྲི་མ་དག །
དག་གཞུང་མན་ངག་བརྒྱད་ལྡན་ཆུ་བོས་བཀྲུས། །
བཀྲུས་ནས་ལེགས་བཤད་འདི་བསྐྲུན་མི་རྨད་དམ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། ། ༈ ནང་གི་
གཟུགས་སུ་རུང་བ། ནང་གི་གཟུགས་ཀྱི་མཚན་ཉིད། དེ་ལ་དབྱེ་
ན༑ མིག་གི་དབང་པོ། རྣ་བའི་དབང་པོ། སྣའི་དབང་པོ། ལྕེའི་
དབང་པོ། ལུས་ཀྱི་དབང་པོ་དང་ལྔའོ། །རང་འབྲས་མིག་ཤེས་ཀྱི་
ཐུན་མོང་མ་ཡིན་པའི་བདག་རྐྱེན་བྱེད་པའི་རིགས་སུ་གནས་པའི་
ནང་གི་གཟུགས་ཅན་དྭངས་པ། མིག་གི་དབང་པོའི་མཚན་ཉིད།
དེ་ལ་དབྱེ་ན། བརྟེན་བཅས་ཀྱི་མིག་དབང་དང་། དེ་མཚུངས་ཀྱི་
241



མིག་དབང་གཉིས། མཚན་གཞིར་རིམ་བཞིན། གཉིད་སད་པའི་
གནས་སྐབས་ཀྱི་མིག་དབང་དང༌། གཉིད་ལོག་པའི་གནས་་་་་
སྐབས་ཀྱི་མིག་དབང་གཉིས་འཇོག་གོ །མིག་མིག་དབང་མིག་གི་
ཁམས་མིག་གི་སྐྱེ་མཆེད་རྣམས་དོན་གཅིག རང་འབྲས་རྣ་བའི་་
ཤེས་པའི་ཐུན་མོང་མ་ཡིན་པའི་བདག་རྐྱེན་བྱེད་པའི་རིགས་སུ་་
གནས་པའི་ནང་གི་གཟུགས་ཅན་དྭངས་པ། རྣ་བའི་དབང་པོའི་
མཚན་ཉིད། དེ་ལ་དབྱེ་ན། བརྟེན་བཅས་ཀྱི་རྣ་བའི་དབང་པོ་་་་
དང་། དེ་མཚུངས་ཀྱི་རྣ་བའི་དབང་པོ་གཉིས། མཚན་གཞིར་་་་
རིམ་བཞིན། གཉིད་སད་པའི་གནས་སྐབས་ཀྱི་རྣ་བའི་དབང་པོ་
དང༌། གཉིད་ལོག་པའི་གནས་སྐབས་ཀྱི་རྣ་བའི་དབང་པོ་དག་་་
འཇོག རྣ་བ་རྣ་བའི་དབང་པོ་རྣ་བའི་ཁམས་རྣ་བའི་སྐྱེ་མཆེད་་་
རྣམས་དོན་གཅིག རང་འབྲས་སྣའི་ཤེས་པའི་ཐུན་མོང་མ་ཡིན་་་
པའི་བདག་རྐྱེན་བྱེད་པའི་རིགས་སུ་གནས་པའི་ནང་གི་གཟུགས་
ཅན་དྭངས་པ། སྣའི་དབང་པོའི་མཚན་ཉིད། དེ་ལ་དབྱེ་ན།
བརྟེན་བཅས་ཀྱི་སྣའི་དབང་པོ་དང༌། དེ་མཚུངས་ཀྱི་སྣའི་དབང་
པོ་གཉིས། མཚན་གཞིར་རིམ་བཞིན། གཉིད་སད་པའི་གནས་་་་
སྐབས་ཀྱི་སྣའི་དབང་པོ་དང་། གཉིད་ལོག་པའི་གནས་སྐབས་ཀྱི་
སྣའི་དབང་པོ་དག་འཇོག སྣ་སྣའི་དབང་པོ་སྣའི་ཁམས་སྣའི་སྐྱེ་
མཆེད་རྣམས་དོན་གཅིག་གོ །རང་འབྲས་ལྕེ་ཤེས་ཀྱི་ཐུན་མོང་མ་
ཡིན་པའི་བདག་རྐྱེན་བྱེད་པའི་རིགས་སུ་གནས་པའི་ནང་གི་་་་་
གཟུགས་ཅན་དྭངས་པ། ལྕེའི་དབང་པོའི་མཚན་ཉིད། དེ་ལ་དབྱེ་
ན། བརྟེན་བཅས་ཀྱི་ལྕེ་དབང་དང་། དེ་མཚུངས་ཀྱི་ལྕེ་དབང་
གཉིས། མཚན་གཞིར་རིམ་བཞིན། གཉིད་སད་པའི་གནས་་་་་
242



སྐབས་ཀྱི་ལྕེ་དབང་དང་། གཉིད་ལོག་པའི་གནས་སྐབས་ཀྱི་ལྕེ་་་
དབང་དག་འཇོག ལྕེ་ལྕེ་དབང་ལྕེའི་ཁམས་ལྕེའི་སྐྱེ་མཆེད་རྣམས་
དོན་གཅིག་གོ །རང་འབྲས་ལུས་ཤེས་ཀྱི་ཐུན་མོང་མ་ཡིན་པའི་་་
བདག་རྐྱེན་བྱེད་པའི་རིགས་སུ་གནས་པའི་ནང་གི་གཟུགས་ཅན་
དྭངས་པ། ལུས་ཀྱི་དབང་པོའི་མཚན་ཉིད། དེ་ལ་དབྱེ་ན།
བརྟེན་བཅས་ཀྱི་ལུས་དབང་དང་། དེ་མཚུངས་ཀྱི་ལུས་དབང་་་་
གཉིས། མཚན་གཞིར་རིམ་བཞིན། གཉིད་སད་པའི་གནས་་་་་
སྐབས་ཀྱི་ལུས་དབང་དང༌། གཉིད་ལོག་པའི་གནས་སྐབས་ཀྱི་་
ལུས་དབང་དག་འཇོག ལུས་ལུས་དབང་ལུས་ཀྱི་ཁམས་ལུས་ཀྱི་་
སྐྱེ་མཆེད་རྣམས་དོན་གཅིག་གོ །དེ་ལྟར་ཕར་ཕྱིན་སྐབས་བཞི་་་་
བའི་མཐའ་དཔྱོད་ལས་གསུངས་སོ། །མིག་གི་དབང་པོ་སོགས་་་་
དབང་པོ་ལྔའི་དབྱིབས་ཡང་ཡོད་དེ། རིམ་པ་བཞིན་དུ། ཟར་་་་་
མའི་མེ་ཏོག་དང་། གྲོ་ག་གཅུས་ཏེ་བཅད་པ་ལྟ་བུ་དང་། མིག་་་
སྨན་གྱི་ཐུར་མ་བཤིབས་པ་ལྟ་བུ་དང་། ཟླ་བ་ཕྱེད་པ་ལྟ་བུ་དང་།
བྱ་རེག་ན་འཇམ་གྱི་པགས་པ་ལྟ་བུ་སྤྱི་གཙུག་ནས་རྐང་མཐིལ་གྱི་
བར་ལ་ཁྱབ་པ་རྣམས་ཡིན་པའི་ཕྱིར་ཏེ། །མཛོད་ཀྱི་དཀའ་འགྲེལ་
ལས་སོ། །གཞན་ཡང་། གཟུགས་ལ་སྒྲས་བརྗོད་རིགས་ཀྱི་སྒོ་ནས་
དབྱེ་ན་གསུམ་ཡོད་དེ། བསྟན་ཡོད་ཐོགས་བཅས་ཀྱི་གཟུགས།
བསྟན་མེད་ཐོགས་བཅས་ཀྱི་གཟུགས། བསྟན་མེད་ཐོགས་མེད་ཀྱི་
གཟུགས་རྣམས་སུ་ཡོད་པའི་ཕྱིར། དེ་དག་གི་མཚན་གཞིར་རིམ་
བཞིན། ཁམས་བཅོ་བརྒྱད་ཀྱི་ནང་ནས་གཟུགས་ཀྱི་ཁམས་དང༌།
གཟུགས་ཅན་གྱི་ཁམས་ལྷག་མ་དགུ་དང་། མིག་གི་རྣམ་པར་ཤེས་
པའི་ཁམས་ནས་ཡིད་ཀྱི་རྣམ་པར་ཤེས་པའི་ཁམས་དང་དྲུག་གི་་
243



，
ཁར། ཆོས་ཁམས་དང་། ཡིད་ཁམས་གཉིས་བཞག་ནས་བརྒྱད་་་
རྣམས་འཇོག་གོ །གོ་སླ་བར་བྱས་ན། སྔོན་པོ་སོགས་གཟུགས་ཀྱི་
སྐྱེ་མཆེད་རྣམས་དང་པོ་ཡིན་ཏེ། མིག་ཤེས་ལ་བསྟན་དུ་ཡོད་པའི་
གཟུགས་ཡིན་ཞིང་རང་གི་གོ་སར་གཟུགས་ཅན་གཞན་སྐྱེ་བ་ལ་་
གེགས་བྱེད་པའི་ཆོས་ཡིན་པའི་ཕྱིར། མིག་སོགས་དབང་པོ་ལྔ་་་་
དང་སྒྲ་སོགས་བཞི་སྟེ་དགུ་གཉིས་པ་ཡིན་ཏེ། མིག་ཤེས་ལ་བསྟན་
དུ་མེད་པའི་གཟུགས་ཡིན་ཞིང་རང་གི་གོ་སར་གཟུགས་ཅན་་་་་
གཞན་སྐྱེ་བ་ལ་གེགས་བྱེད་པའི་ཆོས་ཡིན་པའི་ཕྱིར། ཁམས་ལྷག་
མ་བརྒྱད་དམ་ཡང་ན་ཆོས་ཀྱི་སྐྱེ་མཆེད་པའི་གཟུགས་ལྟ་བུ་་་་་་
སོགས་གསུམ་པ་ཡིན་ཏེ། རྡུལ་ཕྲན་བསགས་པའི་གཟུགས་མ་་་་
ཡིན་པའི་ཕྱིར་རོ། །ཆོས་ཀྱི་སྐྱེ་མཆེད་པའི་གཟུགས་ལ་ལྔ་ཡོད་དེ།
བསྡུས་པ་ལས་གྱུར་པའི་གཟུགས། མངོན་པར་སྐབས་ཡོད་པའི་་
གཟུགས། ཡང་དག་པར་བླངས་པ་ལས་བྱུང་བའི་གཟུགས། ཀུན་
བརྟགས་པའི་གཟུགས། དབང་འབྱོར་བའི་གཟུགས་རྣམས་སོ། །
དེ་དག་གི་མཚན་གཞིར་རིམ་བཞིན། རགས་པའི་གཟུགས་ལ་་་་་
ཡིད་ཀྱི་ཤེས་པས་ཆ་དང་ཆར་ཕྱེ་བས་ཡིད་ཤེས་ཀྱི་ཡུལ་དུ་རྡུལ་ཕྲ་
རབ་སྣང་བ་དང་། ཡིད་ཤེས་ཁོ་ན་ལ་བར་གྱི་སྣང་བ་སྐྱ་སེང་སེང་
པོ་ལྟ་བུར་སྣང་བ་དང་། སོ་ཐར་གྱི་སྡོམ་པ་དང་སྡོམ་མིན་དང་་་
བར་མས་བསྡུས་པའི་རྣམ་པར་རིག་བྱེད་མ་ཡིན་པའི་གཟུགས་་་
དང༌། མི་སྡུག་པ་སྒོམ་པའི་ཡིད་ལ་གསལ་བར་སྣང་བའི་ཀེང་་་་
རུས་ཀྱི་གཟུགས་བརྙན་དང་། ཟད་པར་ལ་སོགས་པའི་ཏིང་ངེ་་་
འཛིན་གྱི་ཡུལ་དུ་གསལ་བར་སྣང་བའི་ས་ཆུ་ལ་སོགས་པའི་་་་་་
གཟུགས་བརྙན་རྣམས་འཇོག་སྟེ། ཀུས་བཏུས་དར་ཊཱིཀ་ལས་སོ། །
244



ཡང་ན། ཡིད་ཤེས་ལ་རྡུལ་ཕྲ་རབ་ཏུ་སྣང་བ་དང་། ཡིད་ཤེས་ཁོ་
ན་ལ་བར་གྱི་སྣང་བ་སྐྱ་སེང་སེང་བོར་སྣང་བ་དང༌། སྡོམ་པ་དང་
སྡོམ་མིན་དང་བར་མས་བསྡུས་པའི་རྣམ་པར་རིག་བྱེད་མིན་པའི་
གཟུགས་དང་། མི་སྡུག་པ་བསྒོམས་པའི་ཏིང་ངེ་འཛིན་ལ་ས་གཞི་
ཀེང་རུས་ཀྱིས་གང་བར་སྣང་བ་དང་། ཟད་པར་སའི་ཏིང་ངེ་་་་
འཛིན་སོགས་ལ་ས་ལ་སོགས་པར་སྣང་བ་རྣམས་འཇོག་སྟེ། ཀུན་
བཏུས་དཀའ་འགྲེལ་ལས་གསལ་ཏོ། །འོ་ན། རྣམ་པར་རིག་བྱེད་
མ་ཡིན་པའི་གཟུགས་ཞེས་པ་ཅི་ཞིག་ཏུ་འདོད་ཅེ་ན། བྱེ་སྨྲ་དང་
ཐལ་འགྱུར་བ་གཉིས་ཀྱིས་དེ་གཟུགས་མཚན་ཉིད་པ་དང་ཁྱད་་་
པར་སྔ་མས་དེ་ཁྱད་པར་ལྔ་ལྡན་དུ་འདོད་པ་དང་། གཞན་རང་
སྡེ་སུ་ཡང་དེ་ལྟར་མི་འདོད་པ་སོགས་ལྕང་གྲུབ་ཏུ་གསལ་བར་་་་
ལྟར་རོ། ། ༈ གསལ་ཞིང་རིག་པ། ཤེས་པའི་མཚན་ཉིད། དེ་ལ་
ཉུང་ངུར་དབྱེ་བའི་དབང་དུ་བྱས་ན་གཉིས་ཡོད་དེ། དབང་ཤེས་
དང༌། ཡིད་ཤེས་སོ། །རང་གི་ཐུན་མོང་མ་ཡིན་བའི་བདག་རྐྱེན་་
དབང་པོ་གཟུགས་ཅན་པ་ལ་བརྟེན་ནས་བྱུང་བའི་རིག་པ་དེ།
རང་ཉིད་དང་པོའི་མཚན་ཉིད། དེ་ལ་དབྱེ་ན། མིག་གི་ཤེས་པ།
རྣ་བའི་ཤེས་པ། སྣའི་ཤེས་པ། ལྕེའི་ཤེས་པ། ལུས་ཀྱི་ཤེས་པ་དང་
ལྔའོ། །རང་ཉིད་དེ་དག་གི་མཚན་ཉིད་ལ་རིམ་བ་བཞིན་དུ། རང་
གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་མིག་དབང་་་་
ལས་བྱུང་བའི་རིག་པ་དང་། རང་གི་ཐུན་མོང་མ་ཡིན་པའི་་་་་
བདག་རྐྱེན་དུ་གྱུར་པའི་རྣ་བའི་དབང་པོ་ལས་བྱུང་བའི་རིག་པ་
དང་། རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་་་་
སྣའི་དབང་པོ་ལས་བྱུང་བའི་རིག་པ་དང་། རང་གི་ཐུན་མོང་མ་
245
，



E
ཡིན་པའི་བདག་རྐྱེན་དུ་གྱུར་པའི་ལྕེའི་དབང་པོ་ལས་བྱུང་བའི་་
རིག་པ་དང་། རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་
པའི་ལུས་ཀྱི་དབང་པོ་ལས་བྱུང་བའི་རིག་པ་རྣམས་འཇོག་གོ །
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་ཡིད་་་་་་
དབང་ལས་བྱུང་བའི་རིག་པ། རང་ཉིད་ཡིད་ཤེས་ཀྱི་མཚན་ཉིད།
ཡིད་དང་ཡིད་ཤེས་གཉིས་ལ་ཡིན་མིན་གྱི་མུ་བཞི་ཡོད་དེ། ཡིད་
ཡིན་ལ། ཡིད་ཤེས་མ་ཡིན་པའི་མུ་ནི། དབང་པོའི་རྣམ་པར་ཤེས་
པ་ལྔ་ལྟ་བུའོ། །ཡིད་ཤེས་ཡིན་ལ། ཡིད་མ་ཡིན་པའི་མུ་ནི། ཡིད་
ཀྱི་རྣམ་པར་ཤེས་པའི་འཁོར་དུ་བྱུང་བའི་ཚོར་བ་ལྟ་བུའོ། །
གཉིས་ཀ་ཡིན་པའི་མུ་ནི། ཡིད་ཀྱི་རྣམ་པར་ཤེས་པ་ལྟ་བུའོ། །
གཉིས་ཀ་མ་ཡིན་པའི་མུ་ནི། མིག་གི་རྣམ་པར་ཤེས་པའི་འཁོར་་
དུ་བྱུང་བའི་ཚོར་བ་ལྟ་བུའོ། །དེ་ལྟར་ཚད་མ་རྣམ་འགྲེལ་གྱི་་་་་
དཀའ་འགྲེལ་དགོངས་པ་རབ་གསལ་གྱི་ལེའུ་གསུམ་པ་དང་བློ་་་
རིག་སོགས་ལས་གསལ་ཏོ། །གཞན་ཡང་། ཤེས་པ་ལ་མང་པོར་་་
དབྱེ་བའི་དབང་དུ་བྱས་ན་བདུན་ཡོད་དེ། མངོན་སུམ། རྗེས་་་་
དཔག ཡིད་དཔྱོད། སྣང་ལ་མ་ངེས། དཔྱད་ཤེས། ལོག་ཤེས། ཐེ་
ཚོམ་རྣམས་སོ། །རྟོག་པ་དང་བྲལ་ཞིང་མ་འཁྲུལ་བའི་རིག་པ། །
མངོན་སུམ་གྱི་མཚན་ཉིད། དེ་ལ་དབྱེ་ན། དབང་མངོན། ཡིད་་་
མངོན། རང་རིག་མངོན་སུམ། རྣལ་འབྱོར་མངོན་སུམ་དང་་་་་་
བཞིའོ། །རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་་
དབང་པོ་གཟུགས་ཅན་པ་ལས་བྱུང་བའི་རྟོག་པ་དང་བྲལ་ཞིང་་
མ་འཁྲུལ་བའི་རིག་པ། རང་ཉིད་དབང་མངོན་གྱི་མཚན་ཉིད། །
དེ་ལ་དབྱེ་ན། གཟུགས་འཛིན་དབང་མངོན། སྒྲ་འཛིན་དབང་་་་
246
1，



མངོན། དྲི་འཛིན་དབང་མངོན། རོ་འཛིན་དབང་མངོན། རེག་
བྱ་འཛིན་པའི་དབང་མངོན་དང་ལྔ་ཡོད། རང་ཉིད་དེ་དག་གི་་་
མཚན་ཉིད་ལ་རིམ་པ་བཞིན་དུ། རང་གི་ཐུན་མོང་མ་ཡིན་པའི་་
བདག་རྐྱེན་དུ་གྱུར་པའི་མིག་དབང་ལས་བྱུང་བའི་རྟོག་པ་དང་།
བྲལ་ཞིང་མ་འཁྲུལ་པའི་རིག་པ་དང༌། རང་གི་ཐུན་མོང་མ་ཡིན་
པའི་བདག་རྐྱེན་དུ་གྱུར་པའི་རྣ་བའི་དབང་པོ་ལས་བྱུང་བའི་་་་
རྟོག་པ་དང་བྲལ་ཞིང་མ་འཁྲུལ་པའི་རིག་པ་དང་། རང་གི་ཐུན་
མོང་མ་ཡིན་པའི་བདག་རྐྱེན་དུ་གྱུར་པའི་ལྕེའི་དབང་པོ་ལས་་་་་
བྱུང་བའི་རྟོག་པ་དང་བྲལ་ཞིང་མ་འཁྲུལ་པའི་རིག་པ་དང་། །
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་ལུས་ཀྱི་་་་༌
དབང་པོ་ལས་བྱུང་བའི་རྟོག་པ་དང་བྲལ་ཞིང་མ་འཁྲུལ་པའི་་་་་
རིག་པ་རྣམས་འཇོག་གོ །རང་གི་ཐུན་མོང་མ་ཡིན་པའི་བདག་་་
རྐྱེན་དུ་གྱུར་པའི་ཡིད་དབང་ལས་བྱུང་བའི་རྟོག་པ་དང་བྲལ་་་་
ཞིང་མ་འཁྲུལ་པའི་རིག་པ། རང་ཉིད་ཡིད་མངོན་གྱི་མཚན་ཉིད།
དེ་ལ་དབྱེ་ན། གཟུགས་འཛིན་ཡིད་མངོན། སྒྲ་འཛིན་ཡིད་མངོན།
དྲི་འཛིན་ཡིད་མངོན། རོ་འཛིན་ཡིད་མངོན། རེག་བྱ་འཛིན་པའི་
ཡིད་མངོན་དང་ལྔ་ཡོད། རང་ཉིད་དེ་དག་གི་མཚན་ཉིད་ལ་རིམ་
པ་བཞིན་དུ། རང་གི་ཐུན་མོང་མ་ཡིན་པའི་བདག་རྐྱེན་ཡིད་་་་་
དབང་དང་དམིགས་རྐྱེན་གཟུགས་ལ་བརྟེན་ནས་སྐྱེས་པའི་རྟོག་
པ་དང་བྲལ་ཞིང་མ་འཁྲུལ་པའི་རིག་པ་དང་། རང་གི་ཐུན་མོང་
མ་ཡིན་པའི་བདག་རྐྱེན་ཡིད་དབང་དང་དམིགས་རྐྱེན་སྒྲ་ལ་་་་་
བརྟེན་ནས་སྐྱེས་པའི་རྟོག་པ་དང་བྲལ་ཞིང་མ་འཁྲུལ་པའི་རིག་
པ་དང་། རང་གི་ཐུན་མོང་མ་ཡིན་པའི་བདག་རྐྱེན་ཡིད་དབང་
247



དང་དམིགས་རྐྱེན་དྲི་ལ་བརྟེན་ནས་སྐྱེས་པའི་རྟོག་པ་དང་བྲལ་་
ཞིང་མ་འཁྲུལ་པའི་རིག་པ་དང༌། རང་གི་ཐུན་མོང་མ་ཡིན་པའི་
བདག་རྐྱེན་ཡིད་དབང་དང་དམིགས་རྐྱེན་རོ་ལ་བརྟེན་ནས་སྐྱེས་
པའི་རྟོག་པ་དང་བྲལ་ཞིང་མ་འཁྲུལ་པའི་རིག་པ་དང་། རང་གི་
ཐུན་མོང་མ་ཡིན་པའི་བདག་རྐྱེན་ཡིད་དབང་དང་དམིགས་རྐྱེན་
རེག་བྱ་ལ་བརྟེན་ནས་སྐྱེས་པའི་རྟོག་པ་དང་བྲལ་ཞིང་མ་འཁྲུལ་
པའི་རིག་པ་རྣམས་འཇོག་གོ །རྟོག་པ་དང་བྲལ་བ་ཡང་ཡིན་མ་་
འཁྲུལ་པ་ཡང་ཡིན་པའི་གཞི་མཐུན་པར་གྱུར་པའི་འཛིན་རྣམ།
རང་རིག་མངོན་སུམ་གྱི་མཚན་ཉིད། དཔེར་ན། མིག་ཤེས་ཉམས་
སུ་མྱོང་བའི་རང་རིག་མངོན་སུམ་ལྟ་བུའོ། །རང་གི་ཐུན་མོང་མ་
ཡིན་པའི་བདག་རྐྱེན་དུ་གྱུར་པའི་ཞི་ལྷག་ཟུང་འབྲེལ་གྱི་ཏིང་ངེ་
འཛིན་ལས་སྐྱེས་པའི་རྟོག་པ་དང་བྲལ་ཞིང་མ་འཁྲུལ་པའི་་་་་་་་
འཕགས་རྒྱུད་ཀྱི་མཁྱེན་པ། རང་ཉིད་རྣལ་འབྱོར་མངོན་སུམ་གྱི་
མཚན་ཉིད། དེ་ལ་དབྱེ་ན་བཅུ་ཡོད་དེ། ཉན་ཐོས་མཐོང་ལམ་་་་
པའི་རྒྱུད་ཀྱི་དེ། སྒོམ་ལམ་པའི་རྒྱུད་ཀྱི་དེ། མི་སློབ་པའི་རྒྱུད་ཀྱི་དེ།
རང་རྒྱལ་མཐོང་ལམ་པའི་རྒྱུད་ཀྱི་དེ། སྒོམ་ལམ་པའི་རྒྱུད་ཀྱི་དེ། །
མི་སློབ་པའི་རྒྱུད་ཀྱི་དེ། ཐེག་ཆེན་མཐོང་ལམ་པའི་རྒྱུད་ཀྱི་དེ། །
སྒོམ་ལམ་པའི་རྒྱུད་ཀྱི་དེ། མི་སློབ་པའི་རྒྱུད་ཀྱི་དེ། དེ་དགུ་གང་་
རུང་མ་ཡིན་པའི་དེ་རྣམས་སོ། །དེ་ཡང་ཕྱི་མ་འདི། ཐེག་དམན་་
འཕགས་པའི་རྟོགས་པ་སྔོན་སོང་གི་བྱང་སེམས་ཚོགས་སྦྱོར་པའི་
རྒྱུད་ཀྱི་རྣལ་འབྱོར་མངོན་སུམ་ལྟ་བུའོ། །རང་གི་རྟེན་དུ་གྱུར་་་་་
པའི་རྟགས་ཡང་དག་བཀོད་པ་ལ་བརྟེན་ནས་སྐྱེས་པའི་ཞེན་རིག་
དེ༑ རང་ཉིད་རྗེས་དཔག་ཡིན་པའི་མཚན་ཉིད། དེ་ལ་དབྱེ་ན།
248



དངོས་སྟོབས་ཀྱི་རྗེས་དཔག ཡིད་ཆེས་ཀྱི་རྗེས་དཔག གྲགས་་་་
པའི་རྗེས་དཔག་དང་གསུམ། རང་གི་རྟེན་དུ་གྱུར་པའི་དངོས་་་་
སྟོབས་ཀྱི་རྟགས་ཡང་དག་བཀོད་པ་ལ་བརྟེན་ནས་སྐྱེས་པའི་ཞེན་
རིག་དེ། རང་ཉིད་དང་པོའི་མཚན་ཉིད། དཔེར་ན། སྒྲ་མི་རྟག་
རྟོགས་ཀྱི་རྗེས་དཔག་ལྟ་བུ། རང་གི་རྟེན་དུ་གྱུར་པའི་ཡིད་ཆེས་་
ཀྱི་རྟགས་ཡང་དག་བཀོད་པ་ལ་བརྟེན་ནས་སྐྱེས་པའི་ཞེན་རིག་དེ།།
རང་ཉིད་གཉིས་པའི་མཚན་ཉིད། དཔེར་ན། སྦྱིན་པས་ལོངས་་་
སྤྱོད་ཁྲིམས་ཀྱིས་བདེ་ཞེས་པའི་ལུང་རང་གི་བསྟན་བྱའི་དོན་ལ་་
མི་སླུ་བར་རྟོགས་པའི་རྗེས་དཔག་ལྟ་བུ། རང་གི་རྟེན་དུ་གྱུར་་་་
པའི་གྲགས་རྟགས་ཡང་དག་བཀོད་པ་ལ་བརྟེན་ནས་སྐྱེས་པའི་་་
ཞེན་རིག་དེ། རང་ཉིད་གསུམ་པའི་མཚན་ཉིད། དཔེར་ན། རི་
བོང་ཅན་ལ་ཟླ་བ་ཞེས་པའི་སྒྲས་བརྗོད་རུང་དུ་རྟོགས་པའི་རྗེས་
དཔག་ལྟ་བུའོ། །མྱོང་བ་དང་རང་གི་རྟེན་རྟགས་ཡང་དག་གང་་
ལ་ཡང་མ་བརྟེན་པར་རང་ཡུལ་བདེན་པ་མཐའ་གཅིག་ཏུ་གསར་
དུ་ངེས་བའི་ཞེན་རིག་དེ། རང་ཉིད་ཡིད་དཔྱོད་ཀྱི་མཚན་ཉིད།
དེ་ལ་དབྱེ་ན། རྒྱུ་མཚན་མེད་པའི་ཡིད་དཔྱོད། རྒྱུ་མཚན་མ་ངེས་
པའི་ཡིད་དཔྱོད། རྒྱུ་མཚན་ལྟར་སྣང་ལ་བརྟེན་པའི་ཡིད་དཔྱོད་
དང་གསུམ། དེ་དག་གི་མཚན་གཞིར་རིམ་བཞིན། རྒྱུ་མཚན་གང་
ཡང་མེད་པར་སྒྲ་མི་རྟག་སྙམ་དུ་འཛིན་པའི་བློ་དང་། རྒྱུ་མཚན་
གང་ཡང་མེད་པར་ཕ་མེས་ཀྱི་ཁྲོན་པ་རྙིང་པ་ན་ཆུ་ཡོད་སྙམ་དུ་་
འཛིན་པའི་བློ་དང་། གཞལ་བྱའི་རྟགས་ལས་སྒྲ་མི་རྟག་སྙམ་དུ་
འཛིན་པའི་བློ་རྣམས་འཇོག་གོ །རང་གི་འཇུག་ཡུལ་དུ་གྱུར་པའི་
རང་མཚན་གསལ་བར་སྣང་བ་ཡང་ཡིན་རང་གི་འཇུག་ཡུལ་དུ་
249



གྱུར་པའི་རང་མཚན་ལ་ངེས་པ་འདྲེན་མི་ནུས་པ་ཡང་ཡིན་པའི་
གཞི་མཐུན་པར་གྱུར་པའི་རིག་པ། རང་ཉིད་སྣང་ལ་མ་ངེས་ཀྱི་་
བློའི་མཚན་ཉིད། ཡང་ན། རང་གི་འཇུག་ཡུལ་དུ་གྱུར་པའི་རང་
མཚན་གསལ་བར་སྣང་ཀྱང་དེ་ལ་ངེས་པ་འདྲེན་མི་ནུས་པའི་་་་་
རིག་པ་དེ། དེའི་མཚན་ཉིད། དེ་ལ་དབྱེ་ན། དེར་གྱུར་པའི་་་་་
དབང་མངོན། ཡིད་མངོན། རང་རིག་མངོན་སུམ་དང་གསུམ་མོ།།
རང་གི་འཇུག་ཡུལ་དུ་གྱུར་པའི་རང་མཚན་གསལ་བར་སྣང་ཀྱང་
དེ་ལ་ངེས་པ་འདྲེན་མི་ནུས་པ་ཡང་ཡིན་རང་གི་ཐུན་མོང་མ་ཡིན་
པའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ལས་བྱུང་
བའི་རྟོག་བྲལ་མ་འཁྲུལ་བ་ཡང་ཡིན་པའི་གཞི་མཐུན་པར་གྱུར་་་
པའི་རིག་པ་དེ། རང་ཉིད་དང་པོའི་མཚན་ཉིད། དཔེར་ན།
ཡིད་གཟུགས་མཛེས་པ་ལ་ལྷག་པར་ཆགས་དུས་ཀྱི་སྐྱེས་པའི་རྒྱུད་
ཀྱི་སྒྲ་འཛིན་དབང་མངོན་ལྟ་བུའོ། །རང་གི་འཇུག་ཡུལ་དུ་གྱུར་་
པའི་རང་མཚན་གསལ་བར་སྣང་ཀྱང་དེ་ལ་ངེས་པ་འདྲེན་མི་་་་་
ནུས་པ་ཡང་ཡིན་རང་གི་ཐུན་མོང་མ་ཡིན་པའི་བདག་རྐྱེན་དུ་་་
གྱུར་པའི་ཡིད་དབང་ལས་བྱུང་བའི་རྟོག་བྲལ་མ་འཁྲུལ་བ་ཡང་་
ཡིན་པའི་གཞི་མཐུན་པར་གྱུར་པའི་རིག་པ་དེ། གཉིས་པའི་་་་་
མཚན་ཉིད། དཔེར་ན། ཚུར་མཐོང་གི་རྒྱུད་ཀྱི་སྒྲ་འཛིན་ཡིད་་་་
མངོན་ལྟ་བུའོ། །རང་གི་འཇུག་ཡུལ་དུ་གྱུར་བའི་རང་མཚན་་་་་
གསལ་བར་སྣང་ཀྱང་དེ་ལ་ངེས་པ་འདྲེན་མི་ནུས་པའི་རྟོག་བྲལ་
མ་འཁྲུལ་བའི་འཛིན་རྣམ་དེ། གསུམ་པའི་མཚན་ཉིད། དཔེར་ན།
གྲངས་ཅན་གྱི་རྒྱུད་ཀྱི་བདེ་བ་ཤེས་པ་ཡིན་པ་ཉམས་སུ་མྱོང་བའི་
རང་རིག་མངོན་སུམ་ལྟ་བུའོ། །འདི་སྐོར་ལ་དོགས་གཞི་ཆེ་ཡང་་
250



རེ་ཞིག་དེ་ཙམ་མོ། ། ༈ རྟོགས་ཟིན་རྟོགས་པའི་ཚད་མིན་གྱི་་་་
རིག་པ། དཔྱད་ཤེས་ཀྱི་མཚན་ཉིད། དེ་ལ་དབྱེ་ན། མངོན་སུམ་
དུ་གྱུར་པའི་དཔྱད་ཤེས། རྟོག་པར་གྱུར་པའི་དཔྱད་ཤེས། དེ་་་་
གཉིས་གང་རུང་མ་ཡིན་པར་གྱུར་པའི་དཔྱད་ཤེས་དང་གསུམ། །
རྟོག་བྲལ་མ་འཁྲུལ་བའི་རིག་པར་གྱུར་པའི་རྟོགས་ཟིན་རྟོགས་་་
པའི་ཚད་མིན་གྱི་རིག་པ། དང་པོའི་མཚན་ཉིད། དེ་ལ་དབྱེ་ན།
རང་ཉིད་དབང་མངོན། རང་ཉིད་ཡིད་མངོན། རང་རིག་མངོན་
སུམ། རང་ཉིད་རྣལ་འབྱོར་མངོན་སུམ། དེ་བཞི་གང་རུང་མ་་་་
ཡིན་པའི་མངོན་སུམ་དུ་གྱུར་པའི་རང་ཉིད་དཔྱད་ཤེས་དང་ལྔ།
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་
གཟུགས་ཅན་པ་ལས་བྱུང་བའི་རྟོག་བྲལ་མ་འཁྲུལ་བའི་རྟོགས་་་
ཟིན་རྟོགས་པའི་ཚད་མིན་གྱི་རིག་པ། དང་པོའི་མཚན་ཉིད།
དཔེར་ན། སྔོ་འཛིན་དབང་མངོན་སྐད་ཅིག་གཉིས་པ་ལྟ་བུ། །
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་ཡིད་་་་་་་
དབང་ལས་བྱུང་བའི་རྟོག་བྲལ་མ་འཁྲུལ་བའི་རྟོགས་ཟིན་རྟོགས་
པའི་ཚད་མིན་གྱི་རིག་པ། གཉིས་པའི་མཚན་ཉིད། དཔེར་ན།
གཞན་སེམས་ཤེས་པའི་མངོན་ཤེས་སྐད་ཅིག་གཉིས་པ་ལྟ་བུ།
རྟོག་བྲལ་མ་འཁྲུལ་བའི་རྟོགས་ཟིན་རྟོགས་པའི་ཚད་མིན་གྱི་་་་་
འཛིན་རྣམ། གསུམ་པའི་མཚན་ཉིད། དཔེར་ན། མིག་ཤེས་་་་་
ཉམས་སུ་མྱོང་བའི་རང་རིག་མངོན་སུམ་སྐད་ཅིག་གཉིས་པ་ལྟ་བུ།
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་ཞི་ལྷག་་་
ཟུང་འབྲེལ་གྱི་ཏིང་ངེ་འཛིན་ལས་སྐྱེས་པའི་རྟོག་བྲལ་མ་འཁྲུལ་་
བའི་འཕགས་རྒྱུད་ཀྱི་མཁྱེན་པར་གྱུར་པའི་རྟོགས་ཟིན་རྟོགས་་་་
251



པའི་ཚད་མིན་གྱི་རིག་པ། བཞི་པའི་མཚན་ཉིད། དཔེར་ན། །
ཉན་ཐོས་འཕགས་པའི་རྒྱུད་ཀྱི་རྣལ་འབྱོར་མངོན་སུམ་སྐད་ཅིག་
གཉིས་པ་ལྟ་བུའོ། །སྒྲ་དོན་འདྲེས་རུང་དུ་འཛིན་པའི་ཞེན་རིག་་
ཏུ་གྱུར་པའི་རྟོགས་ཟིན་རྟོགས་པའི་ཚད་མིན་གྱི་རིག་པ། རྟོག་་་
པར་གྱུར་པའི་དཔྱད་ཤེས་ཀྱི་མཚན་ཉིད། དེ་ལ་དབྱེ་ན་མངོན་་་
སུམ་གྱིས་དྲངས་པའི་རྟོག་པ་དཔྱད་ཤེས་དང་། རྗེས་དཔག་གིས་
དྲངས་པའི་རྟོག་པ་དཔྱད་ཤེས་གཉིས། དངོས་རྒྱུ་མངོན་སུམ་
ལས་བྱུང་བའི་སྒྲ་དོན་འདྲེས་རུང་དུ་འཛིན་པའི་ཞེན་རིག་ཏུ་་་་་
གྱུར་པའི་རྟོགས་ཟིན་རྟོགས་པའི་ཚད་མིན་གྱི་རིག་པ། དང་པོའི་
མཚན་ཉིད། དཔེར་ན། སྔོ་འཛིན་མངོན་སུམ་གྱི་རྗེས་སུ་སྐྱེས་་་་
པའི་སྔོན་པོ་ངེས་པའི་ངེས་ཤེས་ལྟ་བུ། དངོས་རྒྱུ་རྗེས་དཔག་ལས་
བྱུང་བའི་སྒྲ་དོན་འདྲེས་རུང་དུ་འཛིན་པའི་ཞེན་རིག་ཏུ་གྱུར་་་་
པའི་རྟོགས་ཟིན་རྟོགས་པའི་ཚད་མིན་གྱི་རིག་པ། གཉིས་པའི་་་
མཚན་ཉིད། དཔེར་ན། སྒྲ་མི་རྟག་རྟོགས་ཀྱི་རྗེས་དཔག་གི་རྗེས་
སུ་སྐྱེས་པའི་སྒྲ་མི་རྟག་པར་ངེས་པའི་ངེས་ཤེས་ལྟ་བུའོ། །མངོན་
རྟོག་གང་རུང་མ་ཡིན་པའི་རྟོགས་ཟིན་རྟོགས་པའི་ཚད་མིན་གྱི་
རིག་པ། མངོན་སུམ་དུ་གྱུར་པའི་དཔྱད་ཤེས་དང་རྟོག་པར་གྱུར་
པའི་དཔྱད་ཤེས་གང་རུང་མ་ཡིན་པའི་དཔྱད་ཤེས་ཀྱི་མཚན་ཉིད།
དཔེར་ན། ཚད་མ་སྐད་ཅིག་གཉིས་པ་ལྟ་བུའོ། །རང་གི་ཞེན་ཡུལ་
ལ་འཁྲུལ་པའི་རིག་པ། རང་ཉིད་ལོག་ཤེས་ཡིན་པའི་མཚན་ཉིད། །
དེ་ལ་དབྱེ་ན། རྟོག་པར་གྱུར་པའི་ལོག་ཤེས་དང་། རྟོག་མེད་དུ་་
གྱུར་པའི་ལོག་ཤེས་གཉིས། རང་གི་ཞེན་ཡུལ་ལ་འཁྲུལ་པའི་ཞེན་
རིག རང་ཉིད་དང་པོའི་མཚན་ཉིད། དཔེར་ན། སྒྲ་རྟག་འཛིན་
252



རྟོག་པ་ལྟ་བུ། རང་གི་ཞེན་ཡུལ་ལ་འཁྲུལ་པའི་གསལ་སྣང་ཅན་་
གྱི་རིག་པ། རང་ཉིད་གཉིས་པའི་མཚན་ཉིད། དེ་ལ་དབྱེ་ན།
ལོག་ཤེས་སུ་གྱུར་པའི་དབང་ཤེས་དང་། དེར་གྱུར་པའི་ཡིད་ཤེས་
གཉིས། རྟོག་མེད་ལོག་ཤེས་ཀྱང་ཡིན་རང་གི་ཐུན་མོང་མ་ཡིན་་་
པའི་བདག་རྐྱེན་དབང་པོ་གཟུགས་ཅན་པ་ལས་བྱུང་བ་ཡང་ཡིན་
པའི་གཞི་མཐུན་པར་གྱུར་པའི་རིག་པ། རང་ཉིད་རྟོག་མེད་ལོག་
ཤེས་སུ་གྱུར་པའི་དབང་ཤེས་ཡིན་པའི་མཚན་ཉིད། དཔེར་ན། །
ཟླ་གཅིག་ཟླ་གཉིས་སུ་སྣང་བའི་དབང་ཤེས་ལྟ་བུ། རྟོག་མེད་ལོག་
ཤེས་ཀྱང་ཡིན་རང་གི་ཐུན་མོང་མ་ཡིན་པའི་བདག་རྐྱེན་ཡིད་་་་
དབང་ལས་བྱུང་བ་ཡང་ཡིན་པའི་གཞི་མཐུན་པར་གྱུར་པའི་རིག་
པ༑ རང་ཉིད་རྟོག་མེད་ལོག་ཤེས་སུ་གྱུར་པའི་ཡིད་ཤེས་ཡིན་་་
པའི་མཚན་ཉིད། དཔེར་ན། སྔོན་པོ་གསལ་བར་སྣང་བའི་རྨི་་་་
ལམ་གྱི་ཤེས་པ་ལྟ་བུའོ། །རང་ཡུལ་ལ་མཐའ་གཉིས་སུ་དོགས་་་་
པའི་རིག་པ། རང་ཉིད་ཐེ་ཚོམ་ཡིན་པའི་མཚན་ཉིད། དེ་ལ་དབྱེ་
ན༑ དོན་འགྱུར་གྱི་ཐེ་ཚོམ། དོན་མི་འགྱུར་གྱི་ཐེ་ཚོམ། ཆ་་་་་
མཉམ་པའི་ཐེ་ཚོམ་དང་གསུམ། དེ་དག་གི་མཚན་གཞིར་རིམ་་་་
བཞིན། སྒྲ་རྟག་གམ་མི་རྟག་ཕལ་ཆེར་མི་རྟག་སྙམ་དུ་འཛིན་པའི་
བློ་དང༌། སྒྲ་རྟག་གམ་མི་རྟག་ཕལ་ཆེར་རྟག་སྙམ་དུ་འཛིན་པའི་
བློ་དང་། སྒྲ་རྟག་གམ་མི་རྟག་ཕལ་ཆེར་དེ་གཉིས་ཀ་མ་ཡིན་སྙམ་
དུ་འཛིན་པའི་བློ་རྣམས་འཇོག་གོ ། ༈ གཟུགས་ཤེས་གང་་་་་
རུང་མ་ཡིན་པའི་འདུས་བྱས་སུ་དམིགས་པ། ལྡན་མིན་འདུ་བྱེད་
ཀྱི་མཚན་ཉིད། དེ་ལ་དབྱེ་ན། གང་ཟག་ཡིན་པར་གྱུར་པའི་ལྡན་
མིན་འདུ་བྱེད་དང་། གང་ཟག་མ་ཡིན་པར་གྱུར་པའི་ལྡན་མིན་་
༡53



，
，
འདུ་བྱེད་གཉིས། དང་པོར་གང་ཟག་ཡིན་ཚད་དང་། གཉིས་་་་
པར་བུམ་པ་མི་རྟག་པ། ཀ་བ་མི་རྟག་པ། རྒྱུ། འབྲས་བུ། འདུས་
བྱས་སོགས་འཇོག་གོ ། ༈ རིག་པ། བློའི་མཚན་ཉིད། དེ་ལ་་་
དབྱེ་ན། ཚད་མ། ཚད་མིན་གྱི་ཤེས་པ། རྟོག་པ། རྟོག་མེད་ཀྱི་་་་
ཤེས་པ། འཁྲུལ་ཤེས། མ་འཁྲུལ་བའི་ཤེས་པ་དང་དྲུག དང་པོ། །
གསར་དུ་མི་སླུ་བའི་རིག་པ། ཚད་མའི་མཚན་ཉིད། དེ་ལ་དབྱེ་ན།
མངོན་སུམ་གྱི་ཚད་མ་དང་། རྗེས་སུ་དཔག་པའི་ཚད་མ་གཉིས།
རྟོག་པ་དང་བྲལ་ཞིང་མ་འཁྲུལ་པའི་གསར་དུ་མི་སླུ་བའི་རིག་པ་
དེ༑ དང་པོའི་མཚན་ཉིད། དེ་ལ་དབྱེ་ན། དབང་མངོན་གྱི་ཚད་
མ༑ ཡིད་མངོན་གྱི་ཚད་མ། རང་རིག་མངོན་སུམ་གྱི་ཚད་མ།
རྣལ་འབྱོར་མངོན་སུམ་གྱི་ཚད་མ་དང་བཞི། རང་གི་ཐུན་མོང་མ་
ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ལས་
བྱུང་བའི་རྟོག་བྲལ་མ་འཁྲུལ་པའི་གསར་དུ་མི་སླུ་བའི་རིག་པ།།
རང་ཉིད་དང་པོའི་མཚན་ཉིད། དེ་ལ་དབྱེ་ན། གཟུགས་འཛིན་
དབང་མངོན་གྱི་ཚད་མ། སྒྲ་འཛིན་དབང་མངོན་གྱི་ཚད་ཚད་མ།
དྲི་འཛིན་དབང་མངོན་གྱི་ཚད་ཚད་མ། རོ་འཛིན་དབང་མངོན་
གྱི་ཚད་ཚད་མ། རེག་བྱ་འཛིན་པའི་དབང་མངོན་གྱི་ཚད་ཚད་མ།
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་མིག་་་་་་་
དབང་ལས་བྱུང་བའི་རྟོག་བྲལ་མ་འཁྲུལ་པའི་གསར་དུ་མི་སླུ་་་་་
བའི་རིག་པ་དེ། རང་ཉིད་དང་པོའི་མཚན་ཉིད། དཔེར་ན།
སྔོན་པོ་འཛིན་པའི་མིག་ཤེས་ཚད་མ་ལྟ་བུའོ། །དེས་ལྷག་མ་་་་་
རྣམས་ལ་རིག་འགྲེ་ཤེས་པར་བྱའོ། །རང་གི་ཐུན་མོང་མ་ཡིན་་་་་
པའི་བདག་རྐྱེན་དུ་གྱུར་པའི་ཡིད་དབང་ལས་བྱུང་བའི་རྟོག་བྲལ་
254



.
མ་འཁྲུལ་པའི་གསར་དུ་མི་སླུ་བའི་རིག་པ། རང་ཉིད་ཡིད་མངོན་
གྱི་ཚད་མའི་མཚན་ཉིད། དེ་ལ་དབྱེ་ན། གཟུགས་འཛིན་ཡིད་་་་
མངོན་གྱི་ཚད་མ་སོགས་ལྔ་ཡོད། རང་གི་ཐུན་མོང་མ་ཡིན་པའི་་
བདག་རྐྱེན་ཡིད་དབང་དང་དམིགས་རྐྱེན་གཟུགས་ལས་བྱུང་་་་
བའི་རྟོག་བྲལ་མ་འཁྲུལ་པའི་གསར་དུ་མི་སླུ་བའི་རིག་པ་དེ། །
རང་ཉིད་དང་པོའི་མཚན་ཉིད། དཔེར་ན། འཕགས་རྒྱུད་ཀྱི་་་་་
གཟུགས་འཛིན་ཡིད་མངོན་དུ་གྱུར་པའི་ཚད་མ་ལྟ་བུའོ། །དེས་་་
ལྷག་མ་རྣམས་ལའང་རིགས་འགྲེ་ཤེས་པར་བྱའོ། །རྟོག་པ་དང་་་
བྲལ་ཞིང་མ་འཁྲུལ་པའི་གསར་དུ་མི་སླུ་བའི་འཛིན་རྣམ་དེ། རང་
རིག་མངོན་སུམ་གྱི་ཚད་མའི་མཚན་ཉིད། དཔེར་ན། རྗེས་དཔག་
ཚད་མ་ཉམས་སུ་མྱོང་བའི་རང་རིག་མངོན་སུམ་སྐད་ཅིག་དང་་
པོ་ལྟ་བུའོ། །རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་་་་
པའི་ཞི་ལྷག་ཟུང་འབྲེལ་གྱི་ཏིང་ངེ་འཛིན་ལས་སྐྱེས་ཤིང་རྟོག་་་་
བྲལ་མ་འཁྲུལ་པའི་གསར་དུ་མི་སླུ་བའི་འཕགས་རྒྱུད་ཀྱི་མཁྱེན་་
པ་དེ། རང་ཉིད་རྣལ་འབྱོར་མངོན་སུམ་གྱི་ཚད་མའི་མཚན་ཉིད། །
དེ་ལ་དབྱེ་ན། ཉན་ཐོས་མཐོང་ལམ་པའི་རྒྱུད་ཀྱི་རྣལ་འབྱོར་་་་་
མངོན་སུམ་གྱི་ཚད་མ་སོགས་བཅུ་ཡོད་དོ། །རང་གི་རྟེན་དུ་གྱུར་
པའི་རྟགས་ཡང་དག་བཀོད་པ་ལ་བརྟེན་ནས་སྐྱེས་པའི་གསར་དུ་
མི་སླུ་བའི་ཞེན་རིག་དེ། རང་ཉིད་རྗེས་དཔག་ཚད་མའི་མཚན་་་
ཉིད། དེ་ལ་དབྱེ་ན། དངོས་སྟོབས་ཀྱི་རྗེས་དཔག་ཚད་མ། ཡིད་
ཆེས་ཀྱི་རྗེས་དཔག་ཚད་མ། གྲགས་པའི་རྗེས་དཔག་ཚད་མ་དང་
གསུམ། རང་གི་རྟེན་དུ་གྱུར་པའི་དངོས་སྟོབས་ཀྱི་རྟགས་ཡང་་་
དག་བཀོད་པ་ལ་བརྟེན་ནས་སྐྱེས་པའི་གསར་དུ་མི་སླུ་བའི་ཞེན་
255



རིག་དེ། རང་ཉིད་དང་པོའི་མཚན་ཉིད། དཔེར་ན། སྒྲ་མི་རྟག་
རྟོགས་ཀྱི་རྗེས་དཔག་སྐད་ཅིག་དང་པོ་ལྟ་བུའོ། །དེས་ལྷག་མ་་་་་
རྣམས་ལ་རིགས་འགྲེའོ། ། ༈ གསར་དུ་མི་སླུ་བ་མ་ཡིན་པ་ཡང་
རིག་པ་ཡང་ཡིན་པའི་གཞི་མཐུན་རིག་པ་དེ། ཚད་མིན་གྱི་ཤེས་་
པའི་མཚན་ཉིད། དེ་ལ་དབྱེ་ན། ཡིད་དཔྱོད། སྣང་ལ་མ་ངེས།
དཔྱད་ཤེས། ལོག་ཤེས། ཐེ་ཚོམ་དང་ལྔ་ཡོད། སོ་སོའི་མཚན་་་་
ཉིད་སོགས་བཤད་ཟིན་ཏོ། ། ༈ སྒྲ་དོན་འདྲེས་རུང་དུ་འཛིན་་་
པའི་ཞེན་རིག རྟོག་པའི་མཚན་ཉིད། དེ་ལ་དབྱེ་ན། རྟོག་པ་་་་
དོན་མཐུན་དང་། རྟོག་པ་དོན་མི་མཐུན་གཉིས། སྒྲ་དོན་འདྲེས་
རུང་དུ་འཛིན་པའི་ཞེན་རིག་དོན་མཐུན། དང་པོའི་མཚན་ཉིད། །
དཔེར་ན། ཀ་བ་འཛིན་པའི་རྟོག་པ་ལྟ་བུ། མདོར་ན། གཞི་གྲུབ་
ན་ཁྱོད་འཛིན་རྟོག་པ་རྟོག་པ་དོན་མཐུན་ཡིན་པས་ཁྱབ་བོ། །སྒྲ་
དོན་འདྲེས་རུང་དུ་འཛིན་པའི་ཞེན་རིག་དོན་མི་མཐུན། གཉིས་
པའི་མཚན་ཉིད། དཔེར་ན། རི་བོང་རྭ་འཛིན་རྟོག་པ་ལྟ་བུ། །
མདོར་ན། མེད་པ་ཡིན་ན་ཁྱོད་འཛིན་རྟོགས་པ་རྟོག་པ་དོན་མི་་
མཐུན་ཡིན་པས་ཁྱབ་བོ། ། ༈ རང་གི་དངོས་ཡུལ་གསལ་བར་
སྣང་བའི་རིག་པ་དེ། རང་ཉིད་རྟོག་མེད་ཀྱི་ཤེས་པའི་མཚན་ཉིད།
དེ་ལ་དབྱེ་ན། རྟོག་མེད་མ་འཁྲུལ་པའི་ཤེས་པ་དང་། རྟོག་མེད་་
འཁྲུལ་ཤེས་གཉིས་ཡོད། རང་གི་སྣང་ཡུལ་ལ་མ་འཁྲུལ་པའི་་་་་
གསལ་སྣང་ཅན་གྱི་རིག་པ། རང་ཉིད་རྟོག་མེད་མ་འཁྲུལ་པའི་་
ཤེས་པ་ཡིན་པའི་མཚན་ཉིད། དེ་དང་མངོན་སུམ་དོན་གཅིག དེ་
ལ་དབྱེ་ན། དབང་མངོན། ཡིད་མངོན། རང་རིག་མངོན་སུམ།
རྣལ་འབྱོར་མངོན་སུམ་དང་བཞི་ཡོད། སོ་སོའི་མཚན་ཉིད་་་་་
256



སོགས་བཤད་ཟིན། རང་གི་སྣང་ཡུལ་ལ་མ་འཁྲུལ་པའི་གསལ་་་་
སྣང་ཅན་གྱི་རིག་པ་དེ། རང་ཉིད་རྟོག་མེད་འཁྲུལ་ཤེས་ཡིན་པའི་
མཚན་ཉིད། དེ་ལ་དབྱེ་ན། དེར་གྱུར་པའི་དབང་ཤེས་དང་།
དེར་གྱུར་པའི་ཡིད་ཤེས་གཉིས། རྟོག་མེད་འཁྲུལ་ཤེས་ཀྱང་ཡིན་
རང་གི་ཐུན་མོང་མ་ཡིན་པའི་བདག་རྐྱེན་དབང་པོ་གཟུགས་ཅན་
པ་ལ་བརྟེན་ནས་དངོས་སུ་སྐྱེས་པ་ཡང་ཡིན་པའི་གཞི་མཐུན་་་་
པར་གྱུར་པའི་རིག་པ་དེ། དང་པོའི་མཚན་ཉིད། དཔེར་ན། ཟླ་
གཅིག་ཟླ་གཉིས་སུ་སྣང་བའི་དབང་ཤེས་ལྟ་བུའོ། །རྟོག་མེད་་་་་
འཁྲུལ་ཤེས་ཀྱང་ཡིན་རང་གི་ཐུན་མོན་མ་ཡིན་པའི་བདག་རྐྱེན་་
ཡིད་དབང་ལས་དངོས་སུ་སྐྱེས་པ་ཡང་ཡིན་པའི་གཞི་མཐུན་པར་
གྱུར་པའི་རིག་པ་དེ། གཉིས་པའི་མཚན་ཉིད། དཔེར་ན། སྔོན་་
པོ་གསལ་བར་སྣང་བའི་རྨི་ལམ་གྱི་ཤེས་པ་ལྟ་བུའོ། ། ༈ རང་གི་
སྣང་ཡུལ་ལ་འཁྲུལ་པའི་རིག་པ་དེ། རང་ཉིད་འཁྲུལ་ཤེས་ཡིན་་་
པའི་མཚན་ཉིད། དེ་ལ་དབྱེ་ན། རྟོག་པར་གྱུར་པའི་འཁྲུལ་ཤེས་
དང་། རྟོག་མེད་དུ་གྱུར་པའི་འཁྲུལ་ཤེས་གཉིས། རང་གི་སྣང་་་་
ཡུལ་ལ་འཁྲུལ་པའི་ཞེན་རིག་དེ། རང་ཉིད་དང་པོ་ཡིན་པའི་་་་་
མཚན་ཉིད། དེ་དང་རྟོག་པ་དོན་གཅིག རང་གི་སྣང་ཡུལ་ལ་་་་
འཁྲུལ་པའི་གསལ་སྣང་ཅན་གྱི་རིག་པ་དེ། རང་ཉིད་གཉིས་པ་་་
ཡིན་པའི་མཚན་ཉིད། དེ་ལ་དབྱེ་ན། དེར་གྱུར་པའི་དབང་ཤེས་
དང་། དེར་གྱུར་པའི་ཡིད་ཤེས་གཉིས་ཡོད་དེ་བཤད་ཟིན་ཏོ། །
༈ རང་གི་སྣང་ཡུལ་ལ་མ་འཁྲུལ་པའི་གསལ་སྣང་ཅན་གྱི་རིག་པ་
དེ༑ རང་ཉིད་མ་འཁྲུལ་པའི་ཤེས་པ་ཡིན་པའི་མཚན་ཉིད། དེ་་
ལ་དབྱེ་ན། མངོན་སུམ་དུ་གྱུར་པའི་དེ་དང༌། མངོན་སུམ་མ་ཡིན་
257



པར་གྱུར་པའི་དེ་གཉིས་ཡོད། དང་པོ་དང་མངོན་སུམ་དོན་་་་་་
གཅིག དེ་ལ་དབྱེ་ན། མ་འཁྲུལ་པའི་ཤེས་པར་གྱུར་པའི་དབང་་
མངོན། ཡིད་མངོན། རང་རིག་མངོན་སུམ། རྣལ་འབྱོར་མངོན་
སུམ་དང་བཞི་ཡོད་དེ་བཤད་ཟིན། གཉིས་པ་ནི། ཤེས་པ་དང་་་་
ཚད་མ་ལྟ་བུའོ། །ཞེས་བློ་རིག་ལས་སོ། ། ༈ རང་གི་ངོ་བོ་འཛིན་
པ༑ རང་ཉིད་ཆོས་ཀྱི་མཚན་ཉིད། དེ་ལ་དབྱེ་ན། རྟག་པ་དང༌།།
མི་རྟག་པ་གཉིས། ཆོས་དང་སྐད་ཅིག་མ་ཡིན་པའི་གཞི་མཐུན་པ།
རྟག་པའི་མཚན་ཉིད། དེ་ལ་དབྱེ་ན། རྣམ་པ་ཐམས་ཅད་པའི་་་་
རྟག་པ་དང་། རེ་འགའ་བའི་རྟག་པ་གཉིས། དུས་དང་རྣམ་པ་་་
ཐམས་ཅད་པའི་རྟག་པ་དང་། རེ་འགའ་བའི་རྟག་པ་གཉིས།
དུས་དང་རྣམ་པ་ཐམས་ཅད་དུ་རྟག་ཅིང་རང་ཉིད་མེད་པའི་་་་་
དུས་མི་སྲིད་པ། དང་པོའི་མཚན་ཉིད། དཔེར་ན། ཤེས་བྱ་ལྟ་་་་
བུའོ། །དུས་རེ་ཞིག་གི་ཚེ་རྟག་ཀྱང་རང་ཉིད་མེད་པའི་དུས་སྲིད་
པ༑ གཉིས་པའི་མཚན་ཉིད། དཔེར་ན། བུམ་པའི་ལྡོག་པ་ལྟ་
བུའོ། ། ༈ སྐད་ཅིག་མ། མི་རྟག་པའི་མཚན་ཉིད། དེ་ལ་དབྱེ་ན།
ཕྲ་བའི་མི་རྟག་པ་དང་། རགས་པའི་མི་རྟག་པ་གཉིས། སོ་སོའི་
སྐྱེ་བོས་མངོན་སུམ་དུ་རྟོགས་མི་ནུས་པའི་དངོས་པོ། དང་པོའི་་་
མཚན་ཉིད། དཔེར་ན། སྒྲ་མི་རྟག་པ་ལྟ་བུའོ། །སོ་སོའི་སྐྱེ་བོས་་་
མངོན་སུམ་དུ་རྟོགས་ནུས་པའི་དངོས་པོ། གཉིས་པའི་མཚན་ཉིད།
དཔེར་ན། བུམ་པ་ལྟ་བུའོ། ། ༈ ཚད་མས་དམིགས་པ། ཡོད་་་་
པའི་མཚན་ཉིད། དེ་ལ་དབྱེ་ན། འདུས་བྱས་དང༌། འདུས་མ་་་་
བྱས་གཉིས། སྐྱེ་འགག་གནས་གསུམ་རུང་བ། དང་པོའི་མཚན་་་
ཉིད། དཔེར་ན། ཀ་བ་ལྟ་བུའོ། །སྐྱེ་འགག་གནས་གསུམ་མི་རུང་
258



བ༑ གཉིས་པའི་མཚན་ཉིད། དཔེར་ན། བུམ་པའི་ལྡོག་པ་ལྟ་
བུའོ། ། ༈ ཚད་མས་གྲུབ་པ། གཞི་གྲུབ་ཀྱི་མཚན་ཉིད། དེ་ལ་་་
དབྱེ་ན། བྱས་པ་དང་། མ་བྱས་པ་གཉིས། སྐྱེས་པ། བྱས་པའི་་་
མཚན་ཉིད། དཔེར་ན། སྔོན་པོ་ལྟ་བུའོ། །མ་སྐྱེས་པ། མ་བྱས་་་་
པའི་མཚན་ཉིད། དཔེར་ན། ཀ་བའི་ལྡོག་པ་ལྟ་བུའོ། ། ༈ བློའི་
ཡུལ་དུ་བྱ་རུང་། ཤེས་བྱའི་མཚན་ཉིད། དེ་ལ་དབྱེ་ན། ཡིན་པ་་
སྲིད་པའི་ཤེས་བྱ་དང་། ཡིན་པ་མི་སྲིད་པའི་ཤེས་བྱ་གཉིས། ཡིན་
པ་སྲིད་པ་ཡང་ཡིན་བློའི་ཡུལ་དུ་བྱ་རུང་ཡང་ཡིན་པའི་གཞི་་་་་་
མཐུན་པ། དང་པོའི་མཚན་ཉིད། དཔེར་ན། བུམ་པ་ལྟ་བུའོ། །
ཡིན་པ་མི་སྲིད་པ་ཡང་ཡིན་བློ་ཡུལ་དུ་བྱ་རུང་ཡང་ཡིན་པའི་གཞི་
མཐུན་པ། གཉིས་པའི་མཚན་ཉིད། དཔེར་ན། ཀ་བུམ་གཉིས་ལྟ་
བུའོ། ། ༈ ཚད་མས་རྟོགས་པར་བྱ་བ། གཞལ་བྱའི་མཚན་ཉིད། །
དེ་ལ་དབྱེ་ན། རང་མཚན་དང་། སྤྱི་མཚན་གཉིས། རྟོག་པས་་་་
བཏགས་ཙམ་མ་ཡིན་པར་རང་ངོས་ནས་གྲུབ་པ། རང་མཚན་གྱི་
མཚན་ཉིད། དཔེར་ན། ཀ་བ་ལྟ་བུའོ། །རྟོག་པས་བཏགས་ཙམ་
དུ་གྲུབ་པའི་ཆོས། སྤྱི་མཚན་གྱི་མཚན་ཉིད། དཔེར་ན། བུམ་་་་
པའི་ལྡོག་པ་ལྟ་བུའོ། ། ༈ བློས་རིག་པར་བྱ་བ། ཡུལ་གྱི་མཚན་
ཉིད། དེ་ལ་དབྱེ་ན་བཞི་ཡོད་དེ། སྣང་ཡུལ། འཇུག་ཡུལ། ཞེན་་
ཡུལ། གཟུང་དོན་རྣམས་སུ་ཡོད་པའི་ཕྱིར། ཆོས་དེས་སྣང་བ་་་་
ཙམ་གྱི་སྒོ་ནས་རིག་པར་བྱ་བ། ཆོས་དེའི་སྣང་ཡུལ་གྱི་མཚན་ཉིད།
སྣང་ཡུལ་དང་གཟུང་ཡུལ་དོན་གཅིག་གོ །ཆོས་དེས་བླང་དོར་བྱ་
བའི་ཕྱིར་ཞུགས་པ་ན་མི་སླུ་བ། ཆོས་དེའི་འཇུག་ཡུལ་གྱི་མཚན་
ཉིད། དེ་ལ་དབྱེ་ན། གནས་སྐབས་ཀྱི་འཇུག་ཡུལ་དང་། མཐར་
259



，
，
ཐུག་གི་འཇུག་ཡུལ་གཉིས། དང་པོ་ནི། བཙོ་སྲེག་གི་དོན་བྱེད་་་་
ནུས་པའི་མེ་ལྟ་བུའོ། གཉིས་པ་ནི། དྲི་མ་ཐམས་ཅད་དང་བྲལ་་་
བའི་འགོག་བདེན་ལྟ་བུའོ། །ཆོས་དེས་ཞེན་པའི་སྒོ་ནས་རིག་པར་
བྱ་བ། ཆོས་དེའི་ཞེན་ཡུལ་གྱི་མཚན་ཉིད། དེ་ལ་དབྱེ་ན། སྐྱེས་་་
བུའི་ཞེན་ཡུལ་དང་། རྟོག་པའི་ཞེན་ཡུལ་གཉིས། ཆོས་དེ་ལ་རང་
འདྲའི་རྣམ་པ་གཙོ་བོར་དངོས་སུ་གཏོད་བྱེད། རང་ཉིད་ཆོས་་་་
དེའི་གཟུང་དོན་གྱི་མཚན་ཉིད། དེ་ལྟར་རིགས་རྒྱན་ལས་་་་་་
གསུངས་སོ། ། ༈ དོན་བྱེད་ནུས་སྟོང་། དངོས་མེད་ཀྱི་མཚན་་་
ཉིད། རྟག་པ་དང་མེད་པ་གང་རུང་ཡིན་ན་དེ་ཡིན་པས་ཁྱབ།
དོན་དམ་པར་དོན་བྱེད་ནུས་པ། དོན་དམ་བདེན་པའི་མཚན་་་་
ཉིད། དཔེར་ན། བུམ་པ་ལྟ་བུའོ། །དོན་དམ་པར་དོན་བྱེད་མི་་་
ནུས་པའི་ཆོས། ཀུན་རྫོབ་བདེན་པའི་མཚན་ཉིད། དཔེར་ན།
བུམ་པའི་ལྡོག་པ་ལྟ་བུའོ། །རང་འཛིན་རྟོག་པས་བཏགས་ཙམ།
ཀུན་བཏགས་ཀྱི་མཚན་ཉིད། དེ་ལ་དབྱེ་ན། རྣམ་གྲངས་པའི་་་་་
ཀུན་བཏགས་དང་། མཚན་ཉིད་ཡོངས་སུ་ཆད་པའི་ཀུན་་་་་
བཏགས་གཉིས། རྟག་པ་ཐམས་ཅད་དང་པོ་དང་། མེད་པ་་་་
ཐམས་ཅད་གཉིས་པ་ཡིན་ནོ། །རང་གི་རྒྱུ་རྐྱེན་ལས་སྐྱེས་པ། རང་
ཉིད་གཞན་དབང་གི་མཚན་ཉིད། དཔེར་ན། བུམ་པ་ལྟ་བུའོ། །
རང་ཉིད་ལ་དམིགས་ནས་སྒོམ་ན་སྒྲིབ་པ་ཟད་པར་འགྱུར་བའི་་
དམིགས་པ་མཐར་ཐུག ཡོངས་གྲུབ་ཀྱི་མཚན་ཉིད། དཔེར་ན། །
གང་ཟག་གི་བདག་མེད་ལྟ་བུའོ། །གང་ཟག་གི་བདག་ཏུ་ཚད་་་་
མས་དམིགས་པ། གང་ཟག་གི་བདག་མེད་ཀྱི་མཚན་ཉིད། དེ་ལ་
དབྱེ་ན། གང་ཟག་གི་བདག་མེད་ཕྲ་མོ་དང་། གང་ཟག་གི་བདག་
260
--
-
，
，
，
，



མེད་རགས་པ་གཉིས། གང་ཟག་རང་སྐྱ་ཐུབ་པའི་རྫས་ཡོད་དུ་་་
གྲུབ་པས་སྟོང་པ་དང་པོ་དང་། གང་ཟག་རྟག་གཅིག་རང་དབང་
ཅན་དུ་གྲུབ་པས་སྟོང་པ་གཉིས་པ་ཡིན་ནོ། །རྟགས་ཡང་དག་ལ་
བརྟེན་ནས་རྟོགས་པར་བྱ་བ་མ་ཡིན་པར་མངོན་སུམ་གྱིས་རྟོགས་
པར་བྱ་བ། མངོན་གྱུར་གྱི་མཚན་ཉིད། དཔེར་ན། བུམ་པ་དང་།
བུམ་པའི་དོན་སྤྱི་ལྟ་བུའོ། །རྟགས་ཡང་དག་ལ་བརྟེན་ནས་རྟོགས་
པར་བྱ་བ། ལྐོག་གྱུར་གྱི་མཚན་ཉིད། དེ་ལ་དབྱེ་ན། ཅུང་ཟད་་་
ལྐོག་གྱུར་དང་། ཤིན་ཏུ་ལྐོག་གྱུར་གཉིས། ལུང་རྣམ་དག་ལ་་་་་་
བརྟེན་ནས་རྟོགས་པར་བྱ་བ་མ་ཡིན་པར་རྟགས་ཡང་དག་ལ་་་་་
བརྟེན་ནས་རྟོགས་པར་བྱ་བ། དང་པོའི་མཚན་ཉིད། དཔེར་ན།
སྒྲ་མི་རྟག་པ་ལྟ་བུའོ། །ལུང་རྣམ་དག་ལ་བརྟེན་ནས་རྟོགས་པར་
བྱ་བ། གཉིས་པའི་མཚན་ཉིད། དཔེར་ན། སྦྱིན་པ་བཏང་བ་་་
ལས་ལོངས་སྤྱོད་འབྱུང་བ་ལྟ་བུའོ། །ཐོགས་རེག་བཀག་ཙམ་གྱི་་་
མེད་དགག་དེ། ནམ་མཁའི་མཚན་ཉིད། དེ་ལ་དབྱེ་ན། རྒྱན་་་་་
ནམ་མཁའ་དང་། བུ་ག་ནམ་མཁའ་གཉིས། ཛམྦུ་གླིང་གི་ནམ་་་་
མཁའ་ལྟ་བུ་དང་པོ་དང་། བུམ་པའི་ནམ་མཁའ་ལྟ་བུ་གཉིས་པ་
ཡིན་ནོ། །ཞེས་གསུངས་མོད་ཀྱང་། མཛོད་ཤེས་བྱ་རབ་གསལ་་་་
ལས། ལོ་ཞེས་པས་མདོ་སྡེ་པའི་འདོད་པ་བསྟན་པ་ལྟར་ན། རྒྱན་
ནམ་མཁའ། བུ་ག་ནམ་མཁའ། མངོན་པར་སྐབས་ཡོད་ཀྱི་ནམ་་
མཁའ། འདུས་མ་བྱས་ཀྱི་ནམ་མཁའ་དང་བཞིར་འཆད་པའི་ཕྱིར།
ཞེས་གསུངས་པ་དང་། དཀའ་འགྲེལ་དགོངས་པ་རབ་གསལ་དུ།།
རྒྱན་ནམ་མཁའ་ནམ་མཁའ་མ་ཡིན་པའི་ཕྱིར་ཏེ། དངོས་གྱུར་གྱི་
ནམ་མཁའ་མེད་པའི་ཕྱིར་ཏེ། དངོས་གྱུར་གྱི་ནམ་མཁའ་དེ།
261



།
་
དངོས་གྱུར་གྱི་ནམ་མཁའ་རྟག་རྫས་མ་ཡིན་པར་སྒྲུབ་པའི་རྟེན་་
ཤེས་འདོད་ཆོས་ཅན་མ་ཡིན་པའི་ཕྱིར། འོག་ཏུ་འཆད། ཅེས་་་་
སོགས་གསུངས་པ་རྣམས་ལ་དཔྱད་ཚུལ་ཤེས་དགོས་པའི་ཕྱིར་རོ།།་
༈ བཏགས་ཡོད་ཆོས་གསུམ་ཚང་བ། མཚོན་བྱའི་མཚན་ཉིད། །
བཏགས་ཡོད་ཀྱི་ཆོས་གསུམ་ནི། སྤྱིར་མཚོན་བྱ་ཡིན་པ། རང་གི་
མཚན་གཞིའི་སྟེང་དུ་གྲུབ་པ། རང་གི་མཚན་ཉིད་གང་ཡིན་པ་དེ་
ལས་གཞན་པ་ཞིག་གི་མཚོན་བྱ་མི་བྱེད་པ་དང་གསུམ་མོ། །དེ་་་་
གསུམ་ཆོས་ཅན། ཁྱོད་ལ་བཏགས་ཡོད་ཀྱི་ཆོས་གསུམ་ཞེས་་་་་
བརྗོད་པའི་རྒྱུ་མཚན་ཡོད་དེ། ཁྱོད་མཚན་གཞིའི་སྟེང་དུ་བློ་ཡུལ་
དུ་གྲུབ་པ་ལ་ཐ་སྙད་ལ་ལྟོས་པའི་རྒྱུ་མཚན་གྱིས་དེ་ལྟར་བརྗོད་་་་
པའི་ཕྱིར། བཏགས་ཡོད་ཆོས་གསུམ་མ་ཚང་བ། མཚོན་བྱ་མ་་་་་
ཡིན་པའི་མཚན་ཉིད། རྫས་ཡོད་ཆོས་གསུམ་ཚང་བ་མཚན་ཉིད་
ཀྱི་མཚན་ཉིད། རྫས་ཡོད་ཀྱི་ཆོས་གསུམ་ནི། སྤྱིར་མཚན་ཉིད་་་་་
ཡིན་པ། རང་གི་མཚན་གཞིའི་སྟེང་དུ་གྲུབ་པ། རང་གི་མཚོན་བྱ་
གང་ཡིན་པ་དེ་ལས་གཞན་པ་ཞིག་གི་མཚན་ཉིད་མི་བྱེད་པ་དང་
གསུམ་མོ། །དེ་གསུམ་ཆོས་ཅན། ཁྱོད་ལ་རྫས་ཡོད་ཀྱི་ཆོས་གསུམ་
ཞེས་བརྗོད་པའི་རྒྱུ་མཚན་ཡོད་དེ། ཁྱོད་བློ་ཡུལ་དུ་ཤར་བ་ལ་ཐ་
སྙད་ལ་ལྟོས་མི་དགོས་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། །
རྫས་ཡོད་ཆོས་གསུམ་མ་ཚང་བ། མཚན་ཉིད་མ་ཡིན་པའི་མཚན་
ཉིད། ༈ སོ་སོ་བ་མ་ཡིན་པའི་ཆོས། གཅིག་གི་མཚན་ཉིད། དེ་
ལ་སྒྲས་བརྗོད་རིགས་ཀྱི་སྒོ་ནས་དབྱེ་ན། རང་ལྡོག་གཅིག་པ། ངོ་
བོ་གཅིག་པ། རྫས་གཅིག་པ། རིགས་གཅིག་པ་དང་བཞི། རང་
ལྡོག་སོ་སོ་བ་མ་ཡིན་པའི་ཆོས། དང་པོའི་མཚན་ཉིད། དཔེར་ན། །
262



བྱས་པ་དང་བྱས་པ་གཉིས་ལྟ་བུ། ཡོད་པ་དང་རང་ལྡོག་སོ་སོ་བ་
མ་ཡིན་པའི་ཆོས། ཡོད་པ་དང་རང་ལྡོག་གཅིག་གི་མཚན་ཉིད། །
དཔེར་ན། ཡོད་པ་ལྟ་བུ། དེས་མང་པོར་རིགས་འགྲེ། ངོ་བོ་སོ་སོ་
བ་མ་ཡིན་པའི་ཆོས། ངོ་བོ་གཅིག་གི་མཚན་ཉིད། ངོ་བོ་གཅིག་པ་
བདག་ཉིད་གཅིག་པ་རང་བཞིན་གཅིག་པ་རྣམས་དོན་གཅིག
དཔེར་ན། བུམ་པ་དང་མི་རྟག་པ་གཉིས་ལྟ་བུའོ། །ཤེས་བྱ་དང་།
ངོ་བོ་སོ་སོ་མ་ཡིན་པའི་ཆོས། ཤེས་བྱ་དང་ངོ་བོ་གཅིག་གི་མཚན་
ཉིད། དཔེར་ན་ཡོད་པ་ལྟ་བུ། རྫས་ཀྱི་སྒོ་ནས་སོ་སོ་བ་མ་ཡིན་་་་
པར་སྐྱེས་པའི་ཆོས། རྫས་གཅིག་གི་མཚན་ཉིད། དཔེར་ན། བྱས་
པ་མི་རྟག་གཉིས་ལྟ་བུ། རིགས་སོ་སོ་བ་མ་ཡིན་པའི་ཆོས། རིགས་
གཅིག་གི་མཚན་ཉིད། ཡང་ན། རང་ཉིད་ལ་དམིགས་ནས་རིགས་
གཅིག་ཏུ་འཛིན་པའི་བློ་དོན་མཐུན་དུ་སྐྱེ་བ་དེ། དེའི་མཚན་ཉིད།
དེ་ལ་དབྱེ་ན། ལྡོག་པ་རིགས་གཅིག་པ་དང་། རྫས་རིགས་གཅིག་
པ་དང་གཉིས་ཡོད། ལྡོག་པ་རིགས་སོ་སོ་བ་མ་ཡིན་པའི་ཆོས།
དང་པོའི་མཚན་ཉིད། དེ་ལ་དབྱེ་ན། སྒྲུབ་པར་གྱུར་པའི་ལྡོག་པ་
རིགས་གཅིག་པ་དང་དགག་པར་གྱུར་པའི་ལྡོག་པ་རིགས་པ་་་་་
གཉིས་ཡོད། གང་ཟག་གང་དང་གང་གིས་ཡིད་གཏད་པས་་་་
མཐོང་ཙམ་ཉིད་ནས་འདི་དང་འདི་འདྲའོ་སྙམ་པའི་བློ་ངང་གིས་
སྐྱེད་ནུས་པའི་ཆོས་དེ། དང་པོའི་མཚན་ཉིད། དེ་ལ་དབྱེ་ན།
ཤེས་པར་གྱུར་པའི་ལྡོག་པ་རིགས་གཅིག་པ། གཟུགས་སུ་གྱུར་་་་
པའི་ལྡོག་པ་རིགས་གཅིག་པ། ལྡན་མིན་འདུ་བྱེད་དུ་གྱུར་པའི་་་
ལྡོག་པ་རིགས་གཅིག་པ་དང་གསུམ་ཡོད། ལྷས་སྦྱིན་གྱི་མིག་ཤེས་
དང་། མཆོད་སྦྱིན་གྱི་མིག་ཤེས་གཉིས་ལྟ་བུ་དང་པོ་དང་། ཙནྡན་
263
མསe



་
གྱི་ཀ་བ་དང་། ཤུག་པའི་ཀ་གཉིས་ལྟ་བུ་གཉིས་པ་དང་། སྒྲའི་་་
བྱས་པ་དང་། བུམ་པའི་བྱས་པ་གཉིས་ལྟ་བུ་གསུམ་པ་ཡིན་ནོ། །
དགག་བྱ་རིགས་གཅིག་བཀག་ཙམ་གྱི་ཐ་དད་པའི་མེད་དགག་དེ།
དགག་པར་གྱུར་པའི་ལྡོག་པ་རིགས་ག ཅིག་གི་མཚན་ཉིད། །
དཔེར་ན། བུམ་པ་གང་ཟག་གི་བདག་མེད་དང༌། ཀ་བ་གང་ཟག་
གི་བདག་མེད་གཉིས་ལྟ་བུའོ། །རང་གི་དངོས་ཀྱི་ཉེར་ལེན་གཅིག་
ལས་སྐྱེས་པའི་ཐ་དད་པའི་འདུས་བྱས་དེ། རང་ཉིད་རྫས་རིགས་
གཅིག་གི་མཚན་ཉིད། དེ་ལ་དབྱེ་ན། གཟུགས་སུ་གྱུར་པའི་རྫས་
རིགས་གཅིག་པ་དང་། ཤེས་པར་གྱུར་པའི་རྫས་རིགས་གཅིག་པ།
ལྡན་མིན་འདུ་བྱེད་དུ་གྱུར་པའི་རྫས་རིགས་གཅིག་པ་དང་གསུམ་
ཡོད། རང་གི་ཉེར་ལེན་འཇིམ་པ་གཅིག་ལས་སྐྱེས་པའི་རྫ་བུམ་་་
དཀར་སྔོན་གཉིས་ལྟ་བུ་དང་པོ་དང་། རང་གི་དངོས་ཀྱི་ཉེར་་་་་
ལེན་གཅིག་ལས་སྐྱེས་པའི་རྣམ་ཤེས་ཐ་དད་པ་གཉིས་པོ་ལྟ་བུ་་་
གཉིས་པ་དང༌། རང་གི་ཉེར་ལེན་གཅིག་ལས་སྐྱེས་པའི་སྒྲའི་བྱས་
མི་རྟག་གཉིས་ལྟ་བུ་གསུམ་པ་ཡིན་ནོ། །སོ་སོ་བའི་ཆོས་ཐ་དད་ཀྱི་
མཚན་ཉིད། དེ་ལ་དབྱེ་ན། རང་ལྡོག་ཐ་དད་པ། ངོ་བོ་ཐ་དད་པ།
རྫས་ཐ་དད་པ། རིགས་ཐ་དད་པ་དང་བཞི། རང་ལྡོག་སོ་སོ་བའི་
ཆོས། དང་པོའི་མཚན་ཉིད། དཔེར་ན། ཀ་བུམ་གཉིས་ལྟ་བུ།
ཤེས་བྱ་དང་རང་ལྡོག་སོ་སོ་བའི་ཆོས། ཤེས་བྱ་དང་རང་ལྡོག་ཐ་
དད་ཀྱི་མཚན་ཉིད། དཔེར་ན། ཀ་བ་ལྟ་བུ། དེས་མང་པོར་་་་་
རིགས་འགྲེ། ངོ་བོ་སོ་སོ་བའི་ཆོས། ངོ་བོ་ཐ་དད་ཀྱི་མཚན་ཉིད། །
ངོ་བོ་ཐ་དད་པ། རང་བཞིན་ཐ་དད་པ། བདག་ཉིད་ཐ་དད་པ་
གསུམ་དོན་གཅིག དཔེར་ན། རྟག་མི་རྟག་གཉིས་ལྟ་བུ། རྫས་
264



ཀྱི་སྒོ་ནས་སོ་སོ་བར་སྐྱེས་པའི་ཆོས། རྫས་ཐ་དད་ཀྱི་མཚན་ཉིད།
དཔེར་ན། བེམ་ཤེས་གཉིས་ལྟ་བུ། རིགས་སོ་སོ་བའི་ཆོས།
རིགས་ཐ་དད་ཀྱི་མཚན་ཉིད། ཡང་ན། རང་ཉིད་ལ་དམིགས་་་་
ནས་རིགས་ཐ་དད་དུ་འཛིན་པའི་བློ་དོན་མཐུན་སྐྱེ་བ་དེ། དེའི་་
མཚན་ཉིད། རིགས་ཐ་དད་པའི་ཆོས། རིགས་མི་མཐུན་པའི་ཆོས།
རིགས་མི་གཅིག་པའི་ཆོས། རིགས་མི་འདྲ་བའི་ཆོས་རྣམས་དོན་
གཅིག་ཡིན་ནོ། ། ༈ ལུང་དུ་བསྟན་པ་གང་ཞིག་རང་འབྲས་་་་
རྣམ་སྨིན་བདེ་བ་འབྱིན་བྱེད་ཀྱི་རིགས་སུ་གནས་པ། དགེ་བའི་་་
མཚན་ཉིད། དེ་ལ་དབྱེ་ན་ལྔ་ཡོད་དེ། དོན་དམ་པའི་དགེ་བ། ངོ་
བོ་ཉིད་ཀྱི་དགེ་བ། མཚུངས་ལྡན་གྱི་དགེ་བ། ཀུན་སློང་གི་དགེ་བ།
རྗེས་འབྲེལ་གྱི་དགེ་བ་རྣམས་སུ་ཡོད་པའི་ཕྱིར། དེ་དག་གི་མཚན་
གཞིར་རིམ་བཞིན། སྟོང་ཉིད། དད་པ། དད་པ་དང་མཚུངས་་་
ལྡན་དུ་གྱུར་པའི་དགེ་བ། ལུས་ངག་གི་དགེ་བ། དགེ་བའི་ས་བོན་
རྣམས་འཇོག་གོ །ལུང་དུ་བསྟན་པ་གང་ཞིག་རང་འབྲས་རྣམ་
སྨིན་སྡུག་བསྔལ་འབྱིན་བྱེད་ཀྱི་རིགས་སུ་གནས་པ། མི་དགེ་བའི་
མཚན་ཉིད། དེ་ལ་དབྱེ་ན་ལྔ་ཡོད་དེ། དོན་དམ་པའི་མི་དགེ་བ། །
ངོ་བོ་ཉིད་ཀྱི་མི་དགེ་བ། མཚུངས་ལྡན་གྱི་མི་དགེ་བ། ཀུན་སློང་།
གི་མི་དགེ་བ། རྗེས་འབྲེལ་གྱི་མི་དགེ་བ་རྣམས་སུ་ཡོད་པའི་ཕྱིར། །
དེ་དག་གི་མཚན་གཞིར་རིམ་བཞིན། འཁོར་བ། མི་དགེ་བར་་་་་
གྱུར་པའི་ཉོན་མོངས། དེ་དང་མཚུངས་ལྡན་གྱི་འདུས་བྱས། མི་་
དགེ་བས་ཀུན་ནས་བསླངས་པའི་ལུས་ངག་གི་ལས། མི་དགེ་བའི་
བག་ཆགས་རྣམས་འཇོག་གོ །དགེ་མི་དགེ་གང་རུང་མ་ཡིན་་་་
པའི་ཆོས། ལུང་མ་བསྟན་གྱི་མཚན་ཉིད། དེ་ལ་དབྱེ་ན་ལྔ་ཡོད་དེ།
265
-



，
དོན་དམ་པའི་ལུང་མ་བསྟན། ངོ་བོ་ཉིད་ཀྱི་ལུང་མ་བསྟན།
མཚུངས་ལྡན་གྱི་ལུང་མ་བསྟན། ཀུན་སློང་གི་ལུང་མ་བསྟན།
རྗེས་འབྲེལ་གྱི་ལུང་མ་བསྟན་རྣམས་སུ་ཡོད་པའི་ཕྱིར། དེ་དག་གི་
མཚན་གཞིར་རིམ་པ་བཞིན། ནམ་མཁའ། ཁམས་དང་སྐྱེ་མཆེད།
དགེ་མི་དགེ་གང་གིས་ཀྱང་ཀུན་ནས་མ་བསླངས་པའི་སྒྲ་སྤྱི་སྣང་
བའི་སེམས་སེམས་བྱུང་། ལུང་མ་བསྟན་གྱི་སེམས་ཀྱིས་ཀུན་ནས་
བསླངས་པའི་ལུས་ངག་གི་ལས། ལུང་མ་བསྟན་གྱི་བག་ཆགས་་་་
རྣམས་འཇོག་གོ །ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་་་་
ནུས་པ། བུམ་པའི་མཚན་ཉིད། གདུང་སྟེགས་ཀྱི་དོན་བྱེད་ནུས་པ།
ཀ་བའི་མཚན་ཉིད། ཡལ་ག་ལོ་འདབ་དང་ལྡན་པ། ཤིང་གི་་་་
མཚན་ཉིད། ཕུང་པོ་ལྔ་པོ་གང་རུང་ལ་བརྟེན་ནས་བཏགས་པའི་
ང་། གང་ཟག་གི་མཚན་ཉིད། དེ་ལ་དབྱེ་ན་དྲུག་ཡོད་དེ། །
དམྱལ་བ། ཡི་དྭགས། དུད་འགྲོ། ལྷ། མི། ལྷ་མ་ཡིན་རྣམས་སོ། །
སྐྱེད་བྱེད། རྒྱུའི་མཚན། ཡང་ན། ཕན་འདོགས་བྱེད། རྒྱུའི་
མཚན་ཉིད། དེ་ལ་དབྱེ་ན་བཞི་ཡོད་དེ། དངོས་རྒྱུ། བརྒྱུད་རྒྱུ།
ཉེར་ལེན། ལྷན་ཅིག་བྱེད་རྐྱེན་རྣམས་སོ། །དངོས་སུ་སྐྱེད་བྱེད། །
དངོས་རྒྱུའི་མཚན་ཉིད། ཡང་ན། དངོས་སུ་ཕན་འདོགས་བྱེད།།
དེའི་མཚན་ཉིད། དངོས་པོ་ཡིན་ན་དེ་ཡིན་པས་ཁྱབ་སྟེ། དངོས་
པོ་ཡིན་ན། རང་གི་དངོས་འབྲས་ཀྱི་དངོས་རྒྱུ་ཡིན་པས་ཁྱབ་པའི་
ཕྱིར། བརྒྱུད་ནས་སྐྱེད་བྱེད། བརྒྱུད་རྒྱུའི་མཚན་ཉིད། ཡང་ན། །
བརྒྱུད་ནས་ཕན་འདོགས་བྱེད། དེའི་མཚན་ཉིད། དངོས་པོ་ཡིན་
ན༑ དེ་ཡིན་པས་ཁྱབ་སྟེ། དངོས་པོ་ཡིན་ན། རང་གི་བརྒྱུད་་་་
འབྲས་ཀྱི་བརྒྱུད་རྒྱུ་ཡིན་བས་ཁྱབ་པའི་ཕྱིར། རང་གི་ཉེར་འབྲས་
266



རང་གི་རྫས་རྒྱུད་དུ་གཙོ་བོར་སྐྱེད་བྱེད། རང་ཉིད་ཉེར་ལེན་གྱི་་
མཚན་ཉིད། དཔེར་ན། ཟག་བཅས་ཀྱི་ཕུང་པོ་ལྔ་ལྟ་བུ། རང་གི་
ལྷན་ཅིག་བྱེད་འབྲས་རང་གི་རྫས་རྒྱུན་མ་ཡིན་པར་གཙོ་བོར་་་་་
སྐྱེད་བྱེད། རང་ཉིད་ལྷན་ཅིག་བྱེད་རྐྱེན་གྱི་མཚན་ཉིད། དངོས་་
པོ་ཡིན་ན་དེ་ཡིན་ཁྱབ་བོ། །ཡང་རྒྱུ་ལ་སྒྲས་བརྗོད་རིགས་ཀྱི་སྒོ་་་
ནས་དབྱེ་ན་དྲུག་ཡོད་དེ། བྱེད་རྒྱུ། ལྷན་ཅིག་འབྱུང་བའི་རྒྱུ། །
སྐལ་མཉམ་གྱི་རྒྱུ། མཚུངས་ལྡན་གྱི་རྒྱུ། ཀུན་འགྲོའི་རྒྱུ། རྣམ་་་་་
སྨིན་གྱི་རྒྱུ་རྣམས་སོ། །བུམ་པ་དང་རྫས་ཐ་དད་ཀྱང་ཡིན། བུམ་་
པ་སྐྱེ་བ་ལ་གེགས་མི་བྱེད་པ་ཡང་ཡིན་པའི་གཞི་མཐུན་པ། བུམ་
པའི་བྱེད་རྒྱུའི་མཚན་ཉིད། དཔེར་ན། ཀ་བ་ལྟ་བུ། ཕན་ཚུན་་་་་
དུས་མཉམ་རྫས་ཐ་དད་ཀྱང་ཡིན་ཕན་ཚུན་སྐྱེ་བ་ལ་གེགས་མི་་་
བྱེད་པ་ཡང་ཡིན་པའི་གཞི་མཐུན་པ། ལྷན་ཅིག་འབྱུང་བའི་རྒྱུའི་
མཚན་ཉིད། དཔེར་ན། དངོས་རྒྱུ་ཚོགས་པ་གཅིག་པའི་བུ་རམ་་
གྱི་རོ་གཟུགས་གཉིས་ལྟ་བུ། རང་གི་རིགས་འདྲ་ཕྱི་མ་རང་དང་།
འདྲ་བར་སྐྱེད་བྱེད། རང་ཉིད་སྐལ་མཉམ་གྱི་རྒྱུའི་མཚན་ཉིད། །
དཔེར་ན། བུམ་པ་ལྟ་བུ། ཕན་ཚུན་མཚུངས་ལྡན་རྣམ་པ་ལྔ་་་་་
མཚུངས་ཀྱང་ཡིན་ཕན་ཚུན་སྐྱེ་བ་ལ་གེགས་མི་བྱེད་པ་ཡང་ཡིན་
པའི་གཞི་མཐུན་པ། མཚུངས་ལྡན་གྱི་རྒྱུའི་མཚན་ཉིད། དཔེར་ན།
མིག་གི་རྣམ་པར་ཤེས་པ་དང༌། དེའི་འཁོར་དུ་བྱུང་བའི་ཚོར་བ་
གཉིས་ལྟ་བུ། རང་གི་འབྲས་བུར་གྱུར་པའི་རང་དང་ས་གཅིག་་་
པའི་ཉོན་མོངས་ཅན་ཕྱི་མ་སྐྱེད་བྱེད་ཀྱི་ཉོན་མོངས་ཅན་དེ། རང་
ཉིད་ཀུན་འགྲོའི་རྒྱུའི་མཚན་ཉིད། དཔེར་ན། འདོད་ཆགས་ལྟ་བུ།
མི་དགེ་བ་དང་དགེ་བ་ཟག་བཅས་གང་རུང་གིས་བསྡུས་པ། རྣམ་
267



སྨིན་གྱི་རྒྱུའི་མཚན་ཉིད། དཔེར་ན། སྲོག་གཅོད་ཀྱི་ལས་ལྟ་བུའོ། །
གྲོགས་བྱེད་པ། རྐྱེན་གྱི་མཚན་ཉིད། དེ་ལ་དབྱེ་ན་བཞི་ཡོད་དེ།
རྒྱུ་རྐྱེན། དམིགས་རྐྱེན། བདག་རྐྱེན། དེ་མ་ཐག་རྐྱེན་རྣམས་སུ་་
ཡོད་པའི་ཕྱིར། དང་པོ་དང་། རྐྱེན་གཉིས་དོན་གཅིག སྔོན་
འཛིན་མངོན་སུམ་སྔོན་པོའི་རྣམ་ལྡན་དུ་གཙོ་བོར་དངོས་སུ་སྐྱེད་
བྱེད། སྔོན་འཛིན་མངོན་སུམ་གྱི་དམིགས་རྐྱེན་གྱི་མཚན་ཉིད། །
དཔེར་ན། སྔོན་པོ་ལྟ་བུ། སྔོན་འཛིན་མངོན་སུམ་རང་དབང་དུ་
གཙོ་བོར་དངོས་སུ་སྐྱེད་བྱེད། སྔོན་འཛིན་མངོན་སུམ་ཀྱི་བདག་
རྐྱེན་གྱི་མཚན་ཉིད། དཔེར་ན། དེའི་ཐུན་མོང་མ་ཡིན་པའི་་་་་
བདག་རྐྱེན་དུ་གྱུར་པའི་མིག་དབང་ལྟ་བུ། སྔོན་འཛིན་མངོན་་་་
སུམ་མྱོང་བ་གསལ་རིག་ཙམ་དུ་གཙོ་བོར་དངོས་སུ་སྐྱེད་བྱེད་ཀྱི་
རིག་པ། སྔོན་འཛིན་མངོན་སུམ་གྱི་དེ་མ་ཐག་རྐྱེན་གྱི་མཚན་ཉིད།
དཔེར་ན། སྔོན་འཛིན་མངོན་སུམ་གྱི་སྔ་ལོགས་དེ་མ་ཐག་ཏུ་བྱུང་
བའི་སྔོན་པོ་ཡིད་ལ་བྱེད་པའི་ཤེས་པ་ལྟ་བུའོ། །བསྐྱེད་བྱ། འབྲས་
བུའི་མཚན་ཉིད། ཡང་ན། ཕན་འདོགས་བྱ་དེའི་མཚན་ཉིད། དེ་
ལ་དབྱེ་ན། དངོས་འབྲས་དང་། བརྒྱུད་འབྲས་གཉིས། དངོས་སུ་
བསྐྱེད་བྱ། དང་པོའི་མཚན་ཉིད། ཡང་ན། དངོས་སུ་ཕན་་་་་
འདོགས་བྱ། དེའི་མཚན་ཉིད། དངོས་པོ་ཡིན་ན། དེ་ཡིན་པས་་
ཁྱབ་སྟེ། དངོས་པོ་ཡིན་ན། རང་གི་དངོས་རྒྱུའི་དངོས་འབྲས་་་་་
ཡིན་པས་ཁྱབ་བའི་ཕྱིར། བརྒྱུད་ནས་བསྐྱེད་བྱ། གཉིས་པའི་་་་་
མཚན་ཉིད། ཡང་ན། བརྒྱུད་ནས་ཕན་འདོགས་བྱ། དེའི་མཚན་
ཉིད། དངོས་པོ་ཡིན་ན། དེ་ཡིན་པས་ཁྱབ་སྟེ། དངོས་པོ་ཡིན་ན།
རང་གི་བརྒྱུད་རྒྱུའི་བརྒྱུད་འབྲས་ཡིན་པས་ཁྱབ་བའི་ཕྱིར། ཡང་
268



འབྲས་བུ་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན་ལྔ་ཡོད་དེ།
རྣམ་སྨིན་གྱི་འབྲས་བུ། བདག་པོའི་འབྲས་བུ། རྒྱུ་མཐུན་གྱི་་་་་
འབྲས་བུ། སྐྱེས་བུ་བྱེད་པའི་འབྲས་བུ། བྲལ་བའི་འབྲས་བུ་་་་་
རྣམས་སུ་ཡོད་པའི་ཕྱིར། དེ་དག་གི་མཚན་གཞིར་རིམ་པ་བཞིན། །
ཟག་བཅས་ཉེར་ལེན་གྱི་ཕུང་པོ་ལྔ། མ་དག་པའི་སྣོད་ཀྱི་འཇིག་་་
རྟེན། བདེ་འགྲོར་སྐྱེས་ཀྱང་ཚེ་ཐུང་བ། ཞིང་པའི་རྩོལ་བས་སྒྲུབ་
པའི་ལོ་ཏོག བདག་འཛིན་སྤངས་པའི་སྤངས་པ་རྣམས་འཇོག་
པའི་ཕྱིར་རོ། །གསལ་ལྡན་གྱི་ཆོས། སྤྱིའི་མཚན་ཉིད། དེ་ལ་དབྱེ་
ན༑ རིགས་སྤྱི། ཚོགས་སྤྱི། དོན་སྤྱི་དང་གསུམ། རང་གི་རིགས་
ཅན་དུ་མ་ལ་རྗེས་སུ་འགྲོ་བའི་ཆོས། རང་ཉིད་དང་པོའི་མཚན་
ཉིད། དེ་དང་སྤྱི་གཉིས་དོན་གཅིག རང་གི་ཆ་ཤས་དུ་མ་་་་་
འདུས་པའི་གཟུགས་རགས་པ། རང་ཉིད་ཚོགས་སྤྱིའི་མཚན་ཉིད།
ཡང་ན། རྡུལ་རྫས་བརྒྱད་འདུས་སམ་དྲུག་འདུས་ཀྱི་གཟུགས་དེ།།
དེའི་མཚན་ཉིད། དཔེར་ན། བུམ་པ་ལྟ་བུ། རིགས་སྤྱི་དང་།
ཚོགས་སྤྱི་གཉིས་ལ་མུ་བཞི་ཡོད་དེ། རྟག་པ་ལྟ་བུ་དང་པོ་ཡིན་ལ།
གཉིས་པ་མ་ཡིན་པའི་མུ་ཡིན། ཀ་བུམ་གཉིས་ལྟ་བུ་གཉིས་པ་་་་
ཡིན་ལ། དང་པོ་མ་ཡིན་པའི་མུ་ཡིན། བུམ་པ་ལྟ་བུ་གཉིས་ཀ་་་་
ཡིན་པའི་མུ་ཡིན། བུམ་པའི་ལྡོག་པ་ལྟ་བུ་གཉིས་ཀ་མ་ཡིན་པའི་
མུ་ཡིན་པའི་ཕྱིར་རོ། །དོན་དེ་དང་གཅིག་མ་ཡིན་བཞིན་དུ་་་་
གཅིག་ལྟ་བུར་སྣང་བའི་སྒྲོ་བཏགས་ཀྱི་ཆ་དེ། དོན་སྤྱིའི་མཚན་་་
ཉིད། དཔེར་ན། བུམ་འཛིན་རྟོག་པ་ལ་བུམ་པ་མ་ཡིན་པ་ལས་་་
ལོག་པར་སྣང་བ་ལྟ་བུའོ། །ཁྱབ་བྱེད་དུ་འཇུག་པའི་རང་གི་་་་་
རིགས་ཡོད་པ་ཅན་གྱི་ཆོས། རང་ཉིད་བྱེ་བྲག་ཡིན་པའི་མཚན་་་
269
-



ཉིད་ཡིན་ནོ། །བརྡའི་དབང་གིས་རང་གི་བརྗོད་བྱ་གོ་བར་བྱེད་་
པའི་མཉན་བྱ། རང་ཉིད་རྗོད་བྱེད་ཀྱི་སྒྲའི་མཚན་ཉིད། དེ་ལ་ངོ་
བོའི་སྒོ་ནས་དབྱེ་ན། མིང་། ཚིག ཡི་གེ་གསུམ། རང་གི་དོན་
དེ་གོ་བར་བྱེད་པའི་མཉན་བྱ། རང་ཉིད་མིང་གི་མཚན་ཉིད། དེ་
ལ་དབྱེ་ན། དངོས་མིང་དང་བཏགས་མིང་གཉིས། དོན་དེ་ལ་
འདོད་རྒྱལ་མཁན་པོས་ཐོག་མར་བརྡ་སྦྱར་ཞིང་སྦྱར་བ་ལྟར་དོན་
དེ་འཁྲུལ་མེད་དུ་གོ་བར་ནུས་པའི་མཉན་བྱ་དེ། དོན་དེའི་དངོས་
མིང་གི་མཚན་ཉིད། དཔེར་ན། སེངྒེ་ལ་སེངྒེ་ཞེས་བརྗོད་པའི་སྒྲ་
ལྟ་བུ། དོན་དེ་ལ་འདོད་རྒྱལ་མཁན་པོས་ཐོག་མར་བརྡ་སྦྱར་བ་་
མིན་པར་དོན་དེ་ལ་ཕྱིས་བརྡ་སྦྱར་བའི་མཉན་བྱ་དེ། དོན་དེའི་་
བཏགས་མིང་གི་མཚན་ཉིད། དེ་ལ་དབྱེ་ན། འདྲ་བ་རྒྱུ་མཚན་དུ་
བྱས་པའི་བཏགས་མིང་དང༌། འབྲེལ་བ་རྒྱུ་མཚན་དུ་བྱས་པའི་་་
བཏགས་མིང་གཉིས། དང་པོ་ནི། བྲམ་ཟེ་ཁྱེའུ་ཁ་ཆེ་སྣ་ཉག་ལ་་་
སེངྒེ་ཞེས་བརྗོད་པའི་སྒྲ་ལྟ་བུ། གཉིས་པ་ལ་བདག་གཅིག་འབྲེལ་
རྒྱུ་མཚན་དུ་བྱས་པའི་བཏགས་མིང་དང་། དེ་བྱུང་འབྲེལ་རྒྱུ་་་་་
མཚན་དུ་བྱས་པའི་བཏགས་མིང་གཉིས། དང་པོ་ནི། རས་ཡུག་་
གི་ཁ་ཚར་ཚིག་པ་ལ་རས་ཡུག་ཚུག་ཅེས་པའི་སྒྲ་ལྟ་བུའོ། །གཉིས་
པ་ལ་རྒྱུ་མིང་འབྲས་ལ་བཏགས་པའི་བཏགས་མིང་དང་། འབྲས་
མིང་རྒྱུ་ལ་བཏགས་པའི་བཏགས་མིང་གཉིས། དང་པོ་ནི། ཉི་་་་
མའི་འོད་ཟེར་ལ་ཉི་མ་ཞེས་པའི་སྒྲ་ལྟ་བུ། གཉིས་པ་ནི། སྒྲུབ་
ངག་ཡང་དག་ལ་རྗེས་དཔག་ཅེས་པའི་སྒྲ་ལྟ་བུའོ། །ཁྱད་གཞི་་་་
ཁྱད་ཆོས་སྦྱར་ནས་སྟོན་པའི་མཉན་བྱ་དེ། ཚིག་གི་མཚན་ཉིད།
དཔེར་ན། ཀྱེ་མ་འདུས་བྱས་ནི་མི་རྟག་སྐྱེ་ཞིང་འཇིག་པའི་ཆོས་་
270



ཅན་ནོ། །ཞེས་པ་ལྟ་བུའོ། །མིང་ཚིག་གཉིས་ཀྱི་རྩོམ་གཞིར་གྱུར་་
བའི་སྐད་ཀྱི་གདངས་དེ། ཡི་གེའི་མཚན་ཉིད། དབྱེ་བ་སོགས་་་་
གཞན་ལས་ཤེས་པར་བྱའོ། །ཡང་རྗོད་བྱེད་ཀྱི་སྒྲ་ལ་བརྗོད་བྱའི་
སྒོ་ནས་དབྱེ་ན། རིགས་བརྗོད་ཀྱི་སྒྲ་དང་། ཚོགས་བརྗོད་ཀྱི་སྒྲ་་་
གཉིས་ཡོད། རིགས་བརྗོད་ཀྱི་མཉན་བྱ། དང་པོའི་མཚན་ཉིད།
ཚོགས་བརྗོད་ཀྱི་མཉན་བྱ། གཉིས་པའི་མཚན་ཉིད། ཡང་ན།
རང་གི་ཐུན་མོང་མ་ཡིན་པའི་དངོས་མིང་དུ་འཇུག་པའི་གཞི་་་་
ཡང་ཡིན་རིགས་སྤྱི་ཡང་ཡིན་པའི་གཞི་མཐུན་སྲིད་པའི་མཉན་བྱ་
དེ༑ རང་ཉིད་དང་པོའི་མཚན་ཉིད། དེ་ཡང་ཡིན་ཚོགས་སྤྱི་ཡང་
ཡིན་པའི་གཞི་མཐུན་སྲིད་པའི་མཉན་བྱ་དེ། རང་ཉིད་གཉིས་་་་
པའི་མཚན་ཉིད་ཡིན་ནོ། །དེ་གཉིས་ལ་ཡིན་མིན་གྱི་མུ་བཞི་ཡང་
ཡོད་དེ། ཤེས་བྱ་ཞེས་བརྗོད་པའི་སྒྲ་ལྟ་བུ་དང་པོ་ཡིན་ལ། གཉིས་
པ་མ་ཡིན་པའི་མུ་ཡིན། ཀ་བུམ་གཉིས་ཞེས་བརྗོད་པའི་སྒྲ་ལྟ་བུ་
གཉིས་པ་ཡིན་ལ། དང་པོ་མ་ཡིན་པའི་མུ་ཡིན། བུམ་པ་ཞེས་་་་་
བརྗོད་པའི་སྒྲ་ལྟ་བུ་གཉིས་ཀ་ཡིན་པའི་མུ་ཡིན། རྟག་དངོས་་་་་
གཉིས་ཞེས་བརྗོད་པའི་སྒྲ་ལྟ་བུ་གཉིས་ཀ་མ་ཡིན་པའི་མུ་ཡིན་་་་
པའི་ཕྱིར་རོ། ། ༈ དུ་མ་སྤུངས་པ། ཕུང་པོའི་མཚན་ཉིད། དེ་ལ་
དབྱེ་ན་ལྔ་ཡོད་དེ། གཟུགས་ཀྱི་ཕུང་པོ། ཚོར་བའི་ཕུང་པོ། འདུ་
ཤེས་ཀྱི་ཕུང་པོ། འདུ་བྱེད་ཀྱི་ཕུང་པོ། རྣམ་པར་ཤེས་པའི་ཕུང་པོ་
རྣམས་སུ་ཡོད་པའི་ཕྱིར། དུ་མ་སྤུངས་པའི་གཟུགས་སུ་རུང་བ། །
དང་པོའི་མཚན་ཉིད། དེ་ལ་དབྱེ་ན་བཞི་ཡོད་དེ། རེག་པས་་་་་
གཟུགས་རུང་། ཡུལ་དཔྱད་པས་གཟུགས་རུང་། རྒྱུ་གཟུགས།
འབྲས་གཟུགས་རྣམས་སུ་ཡོད་བའི་ཕྱིར། བསམ་གཏན་གསུམ་པ་
271



，
，
，
མན་ཆད་ཀྱི་སྣོད་ཀྱི་འཇིག་རྟེན་དང་། འདོད་ལྷའི་གཟུགས་ལྟ་བུ་
དང་པོ་ཡིན་ཏེ། དེ་གཟུགས་ཅན་ནང་ཕན་ཚུན་ཕྲད་པས་སྔར་་་
ལས་འགྱུར་བ་བསྐྱེད་པ་ཡོད་པའི་ཕྱིར། དེ་ལྟར་ཀུན་བཏུས་་་་་
དཀའ་འགྲེལ་ལས་སོ། །དང་པོ་དེ་ལ་དབྱེ་ན་བཅུ་གསུམ་ཡོད་དེ།
ལག་པས་འདུས་ཏེ་རེག་པས་རེག་ན་གཟུགས་སུ་རུང་བ་དང་།
བོང་པའི་འདུས་ཏེ་རེག་པ་དང་། དབྱིག་པའི་འདུས་ཏེ་རེག་པ་་
དང་། མཚོན་ཆའི་འདུས་ཏེ་རེག་པ་དང་། གྲང་བ་དང་། ཚ་བ་
དང་། བཀྲེས་པ་དང་། སྐོམ་བ་དང་། སྦྲང་བུ་དང་། ཤ་སྦྲང་་་་
དང་། རླུང་དང་། ཉི་མ་དང་། སྡིག་སྦྲུལ་གྱི་འདུས་ཏེ་རེག་པས་
རེག་ན་གཟུགས་སུ་རུང་བ་རྣམས་སུ་ཡོད་པའི་ཕྱིར་རོ། །དེ་ལྟར་
མངོན་པ་ཀུན་བཏུས་ལས་སོ། །གཟུགས་ཁམས་པའི་ལྷའི་་་་་
གཟུགས་ལྟ་བུ། ཡུལ་དཔྱད་པས་གཟུགས་རུང་ཡིན་ཏེ། ཡིད་ཞེན་
ཡུལ་ལ་མ་འཁྲུལ་བས་ཁ་དོག་དང་དབྱིབས་ཀྱི་ཁྱད་པར་འདི་་་་་
དང་འདི་ལྟ་བུའོ་ཞེས་དཔྱད་ཡོད་པའི་ཕྱིར། དེ་ལྟར་ཡང་དཀའ་
འགྲེལ་ལས་སོ། །རྒྱུ་གཟུགས་ལ་དབྱེ་ན་བཞི་ཡོད་དེ། ས་ཆུ་མེ་་་་
རླུང་རྣམས་སུ་ཡོད་པའི་ཕྱིར། འབྲས་གཟུགས་ལ་དབྱེ་ན་བཅུ་་་་
གཅིག་ཡོད་དེ། དབང་པོ་ལྔ། གཟུང་ཡུལ་ལྔ། ཆོས་ཀྱི་སྐྱེ་མཆེད་
པའི་གཟུགས་རྣམས་སུ་ཡོད་པའི་ཕྱིར། དབང་པོ་ལྔ་ཡོད་དེ།
མིག་གི་དབང་པོ་སོགས་ལྔ་ཡོད་བའི་ཕྱིར། གཟུང་ཡུལ་ལྔ་ཡོད་དེ།
གཟུགས་ཀྱི་སྐྱེ་མཆེད་སོགས་ལྔ་ཡོད་པའི་ཕྱིར། དེ་ལྟར་བཅུ་་་་་
གཅིག་པོ་རྒྱས་པར་གོང་དུ་བཤད་ཟིན་ཏོ། །རང་ཡུལ་རང་སྟོབས་
ཀྱིས་མྱོང་བའི་རིག་པ། རང་ཉིད་ཚོར་བའི་ཕུང་པོའི་མཚན་ཉིད།
དེ་ལ་དབྱེ་ན། ལུས་ཚོར་དང་། སེམས་ཚོར་གཉིས། བདག་རྐྱེན་
272



དབང་པོ་གཟུགས་ཅན་པ་ལ་བརྟེན་ནས་བྱུང་བའི་ཚོར་བ་དེ། །
དང་པོའི་མཚན་ཉིད། དེ་ལ་དབྱེ་ན། བཅོ་ལྔ་ཡོད་དེ། མིག་གི་་་
འདུས་ཏེ་རེག་པ་ལས་བྱུང་བའི་ཚོར་བ་བདེ་བ། མིག་གི་འདུས་
ཏེ་རེག་པ་ལས་བྱུང་བའི་ཚོར་བ་སྡུག་བསྔལ། མིག་གི་འདུས་ཏེ་་
རེག་པ་ལས་བྱུང་བའི་ཚོར་བ་བཏང་སྙོམས་ནས། ལུས་ཀྱི་འདུས་
ཏེ་རེག་པ་ལས་བྱུང་བའི་ཚོར་བ་བཏང་སྙོམས་ཀྱི་བར་རྣམས་སུ་
ཡོད་པའི་ཕྱིར། བདག་རྐྱེན་མིག་དབང་ལས་བྱུང་བའི་རང་ཡུལ་
སིམ་པར་མྱོང་བའི་ཚོར་བ་དེ། དང་པོའི་མཚན་ཉིད། བདག་་་་
རྐྱེན་མིག་དབང་ལས་བྱུང་བའི་རང་ཡུལ་གདུང་བར་མྱོང་བའི་་་
ཚོར་བ་དེ། གཉིས་པའི་མཚན་ཉིད། བདག་རྐྱེན་མིག་དབང་ལས་
བྱུང་བའི་རང་ཡུལ་སིམ་གདུང་གང་ཡང་མ་ཡིན་པར་བར་མར་་
མྱོང་བའི་ཚོར་བ་དེ། གསུམ་པའི་མཚན་ཉིད། དེས་ལྷག་མ་་་་་
རྣམས་ལ་རིགས་འགྲེ་ཤེས་པར་བྱའོ། །བདག་རྐྱེན་ཡིད་དབང་ལ་
བརྟེན་པའི་ཤེས་པའི་འཁོར་དུ་བྱུང་ཞིང་རྣམ་སྨིན་དངོས་་་་་་་་
བཏགས་ཅི་རིགས་པ་འདིས་མྱོང་བར་བྱེད་པའི་རབ་ཏུ་ཕྱེ་བའི་་
རིག་པ་དེ། སེམས་ཚོར་གྱི་མཚན་ཉིད། དེ་ལ་དབྱེ་ན། ཡིད་ཀྱི་་་
འདུས་ཏེ་རེག་པ་ལས་བྱུང་བའི་ཚོར་བ་བདེ་སྡུག་བཏང་སྙོམས་་
གསུམ་ཡོད་པའི་ཕྱིར། ཡུལ་གྱི་ཐུན་མོང་མ་ཡིན་པའི་མཚན་མ་
འཛིན་པས་རབ་ཏུ་ཕྱེ་བའི་རིག་པ་དེ། འདུ་ཤེས་ཀྱི་ཕུང་པོའི་་་་
མཚན་ཉིད། དེ་ལ་དབྱེ་ན། མཚན་མར་འཛིན་པ་རྟོག་མེད་ཀྱི་་་་
འདུ་ཤེས་དང་། བཀྲ་བར་འཛིན་པ་རྟོག་བཅས་ཀྱི་འདུ་ཤེས་་་་་
གཉིས་ཡོད། དབང་ཤེས་འཁོར་གྱི་འདུ་ཤེས་ལྟ་བུ་དང་པོ་ཡིན་ཏེ།
དེས་སྔོ་སེར་སོགས་ཀྱི་དོན་མ་འདྲེས་པར་འཛིན་པའི་ཕྱིར། ཡིད་
273



ཤེས་འཁོར་གྱི་འདུ་ཤེས་ལྟ་བུ་གཉིས་པ་ཡིན་ཏེ། དེས་འདི་ནི་་་་་
སྔོན་པོའོ་ཞེས་པ་ལ་སོགས་པའི་ཐ་སྙད་མ་འདྲེས་པར་འཛིན་་་་་
པའི་ཕྱིར་རོ། །ཡང་དེ་ལ་དབྱེ་ན། བཅུ་གཉིས་ཡོད་དེ། རྟེན་གྱི་
སྒོ་ནས་དྲུག དམིགས་པའི་སྒོ་ནས་དྲུག་རྣམས་སུ་ཡོད་པའི་་་
ཕྱིར། དང་པོ་ཡོད་དེ། མིག་གི་འདུས་ཏེ་རེག་པ་ལས་བྱུང་བའི་་་
འདུ་ཤེས་སོགས་དྲུག་ཏུ་ཡོད་པའི་ཕྱིར། གཉིས་པ་ཡོད་དེ།
མཚན་མ་དང་བཅས་པའི་འདུ་ཤེས། མཚན་མ་མེད་པའི་འདུ་་་
ཤེས། ཆུང་ངུའི་འདུ་ཤེས། ཆེན་པོའི་འདུ་ཤེས། ཚད་མེད་པའི་
འདུ་ཤེས། ཅི་ཡང་མེད་པའི་འདུ་ཤེས་རྣམས་སུ་ཡོད་པའི་ཕྱིར།
དང་པོ་ལ་ཡང་གསུམ་ཡོད་དེ། མིང་དོན་གྱི་འབྲེལ་བ་ལ་མཁས་་
པའི་འདུ་ཤེས། འདུས་བྱས་མི་རྟག་པ་སོགས་ལ་དམིགས་པའི་་་་
འདུ་ཤེས། དམིགས་རྣམ་གསལ་བའི་འདུ་ཤེས་རྣམས་སུ་ཡོད་་་་
པའི་ཕྱིར། མཚན་མ་མེད་པའི་འདུ་ཤེས་ལ་ཡང་གསུམ་ཡོད་དེ།
སྒྲོ་བཏགས་མིང་གི་མཚན་མ་མེད་པ་བརྡ་ལ་མ་བྱང་པའི་བྱིས་་་་
པའི་འདུ་ཤེས་ལྟ་བུ་དང་། འདུས་བྱས་དོན་གྱི་མཚན་མ་མེད་པ་
སྟོང་ཉིད་ལ་མངོན་སུམ་དུ་མཉམ་པར་བཞག་པའི་འདུ་ཤེས་དང་།
དམིགས་རྣམ་གསལ་བའི་མཚན་མ་མེད་པ་སྲེད་རྩེ་ལ་སྙོམ་པར་་
ཞུགས་པའི་འདུ་ཤེས་རྣམས་སུ་ཡོད་པའི་ཕྱིར། གོང་གི་ཆུང་ངུའི་
འདུ་ཤེས་སོགས་བཞིའི་མཚན་གཞིར་རིམ་བཞིན། འདོད་པ་ལ་་
དམིགས་པའི་འདུ་ཤེས། གཟུགས་ཁམས་པའི་རྒྱུད་ཀྱི་འདུ་ཤེས།
རྣམ་ཤེས་མཐའ་ཡས་སྐྱེ་མཆེད་ལ་དམིགས་པའི་འདུ་ཤེས། ནམ་
མཁའ་དང་རྣམ་ཤེས་ཙམ་དུ་ཡང་གཟུང་དུ་མེད་པས་བཟུང་བྱ་་
ཅི་ཡང་མེད་དོ་སྙམ་པའི་འདུ་ཤེས་རྣམས་འཇོག་སྟེ་རྒྱས་པར་་་་
274



ཀུན་བཏུས་དར་ཊཱིཀ་ལས་སོ། །ཕུང་པོ་གཞན་བཞི་གང་རུང་མ་
ཡིན་པའི་འདུས་བྱས་དེ། འདུ་བྱེད་ཀྱི་ཕུང་པོའི་མཚན་ཉིད། དེ་
ལ་དབྱེ་ན། མཚུངས་ལྡན་འདུ་བྱེད་དང༌། མཚུངས་ལྡན་མ་ཡིན་
པའི་འདུ་བྱེད་གཉིས། འདུ་བྱེད་གང་ཞིག་རང་དང་མཚུངས་་་་་
ལྡན་ཡོད་པས་རབ་ཏུ་ཕྱེ་བ་དེ། དེའི་མཚན་ཉིད། དེ་ལ་དབྱེ་ན། །
སེམས་བྱུང་ལྔ་བཅུ་རྩ་གཅིག་ཡོད་དེ་གཞན་ལས་ཤེས་པར་བྱའོ། །
འདུ་བྱེད་གང་ཞིག་རང་དང་མཚུངས་ལྡན་མེད་པས་རབ་ཏུ་ཕྱེ་་
བ་དེ། གཉིས་པའི་མཚན་ཉིད། དེ་དང་ལྡན་མིན་འདུ་བྱེད་དོན་
གཅིག་གོ །རང་གི་འཁོར་དུ་བྱུང་བའི་སེམས་བྱུང་དང་་་་
མཚུངས་ལྡན་རྣམ་པ་ལྔས་མཚུངས་པའི་རིག་པ་དེ། རྣམ་པར་་་་་
ཤེས་པའི་ཕུང་པོའི་མཚན་ཉིད་ཡིན་ཏེ་ཀུན་བཏུས་དཀའ་འགྲེལ་
ལས་གསལ་ཏོ། །དེ་ལ་དབྱེ་ན་མིག་གི་རྣམ་པར་ཤེས་པ་སོགས་་་་
དྲུག་ཡོད་དོ། ། ༈ གཟུགས་རུང་གི་ཆ་ཤས་དེ། རྡུལ་གྱི་མཚན་་
ཉིད། དེ་ལ་དབྱེ་ན། རྡུལ་རགས་པ་དང༌། རྡུལ་ཕྲ་རབ་གཉིས།
རང་གི་བདག་ཉིད་དུ་གྱུར་པའི་བགོ་ཆ་དང་བཅས་པའི་རྡུལ་དེ།།
དང་པོའི་མཚན་ཉིད། དཔེར་ན། རང་གི་བདག་ཉིན་དུ་གྱུར་་་་
པའི་བགོ་ཆ་མེད་པའི་རྡུལ་དེ། གཉིས་པའི་མཚན་ཉིད། དེ་ལ་་་
དབྱེ་ན། རྫས་རྡུལ་ཕྲ་རབ་དང༌། བསགས་རྡུལ་ཕྲ་རབ་གཉིས། །
དང་པོ་ནི། རྡུལ་གང་ཡང་མ་འབྱར་བའི་མེ་རྡུལ་རྐྱང་པ་རེ་ལྟ་བུ་
སྟེ་མཛོད་ཀྱི་དཀའ་འགྲེལ་ལས་སོ། །གཉིས་པ་ནི། རྡུལ་རྫས་་་་་
བརྒྱད་འདུས་ཀྱི་རྡུལ་ཕྲ་རབ་ལྟ་བུའོ། །རྡུལ་རྫས་བརྒྱད་ནི། །
གཟུགས་རྡུལ། དྲི་རྡུལ། རོ་རྡུལ། རེག་བྱའི་རྡུལ། ས་རྡུལ། ཆུ་་་
རྡུལ། མེ་རྡུལ། རླུང་རྡུལ་རྣམས་སོ། །ཡང་བསྡུ་བ་ལྟར་ན། རྡུལ་
275



ཕྲ་རབ་ལ་དབྱེ་ན་བཅོ་ལྔ་ཡོད་དེ། གཟུགས་རྡུལ་ཕྲ་རབ། སྒྲ་རྡུལ་
ཕྲ་རབ། དྲི་རྡུལ་ཕྲ་རབ། རོ་རྡུལ་ཕྲ་རབ། རེག་བྱའི་རྡུལ་ཕྲ་རབ།
མེ་རྡུལ་ཕྲ་རབ། ས་རྡུལ་ཕྲ་རབ། ཆུ་རྡུལ་ཕྲ་རབ། རླུང་རྡུལ་ཕྲ་་
རབ། མིག་གི་རྡུལ་ཕྲ་རབ། རྣ་བའི་རྡུལ་ཕྲ་རབ། སྣའི་རྡུལ་ཕྲ་་་
རབ། ལྕེའི་རྡུལ་ཕྲ་རབ། ལུས་ཀྱི་རྡུལ་ཕྲ་རབ། ཆོས་ཀྱི་སྐྱེ་མཆེད་
དུ་གྱུར་པའི་རྡུལ་ཕྲ་རབ་རྣམས་སོ། ། ༈ འབྲས་བུའི་འབྱུང་་་་་
ཁུངས་སུ་གྱུར་ཅིང་ཐམས་ཅད་ཀྱི་ངོ་བོ་བསྡུས་ནས་འཛིན་པའི་་
ཆ་ནས་བཞག་པའི་ཆོས་དེ། ཁམས་ཀྱི་མཚན་ཉིད། དེ་ལ་དབྱེ་ན།
བཅོ་བརྒྱད་ཡོད་དེ། གཟུང་བ་ཡུལ་གྱི་ཁམས་དྲུག རྟེན་དབང་་་
པོའི་ཁམས་དྲུག བརྟེན་པ་རྣམ་ཤེས་ཀྱི་ཁམས་དྲུག་རྣམས་སུ་་་་་
ཡོད་པའི་ཕྱིར། དང་པོ་ཡོད་དེ། གཟུགས་ཀྱི་ཁམས། སྒྲའི་ཁམས།
དྲིའི་ཁམས། རོའི་ཁམས། རེག་བྱའི་ཁམས། ཆོས་ཀྱི་ཁམས་་་་་
རྣམས་སུ་ཡོད་པའི་ཕྱིར། གཉིས་པ་ཡོད་དེ། མིག་གི་ཁམས། རྣ་
བའི་ཁམས། སྣའི་ཁམས། ལྕེའི་ཁམས། ལུས་ཀྱི་ཁམས། ཡིད་ཀྱི་
ཁམས་རྣམས་སུ་ཡོད་པའི་ཕྱིར། གསུམ་པ་ཡོད་དེ། མིག་གི་རྣམ་
པར་ཤེས་པའི་ཁམས། རྣ་བའི་རྣམ་པར་ཤེས་པའི་ཁམས། སྣའི་་
རྣམ་པར་ཤེས་པའི་ཁམས། ལྕེའི་རྣམ་པར་ཤེས་པའི་ཁམས། ལུས་
ཀྱི་རྣམ་པར་ཤེས་པའི་ཁམས། ཡིད་ཀྱི་རྣམ་པར་ཤེས་པའི་ཁམས་
རྣམས་སུ་ཡོད་པའི་ཕྱིར་རོ། ། ༈ སེམས་སེམས་བྱུང་ཐམས་ཅད་
སྐྱེ་ཞིང་མཆེད་པར་བྱེད་པའི་རིགས་སུ་གནས་པའི་ཆོས་དེ། སྐྱེ་་་
མཆེད་ཀྱི་མཚན་ཉིད། དེ་ལ་དབྱེ་ན་བཅུ་གཉིས་ཡོད་དེ། ཕྱིའི་སྐྱེ་
མཆེད་དྲུག ནང་གི་སྐྱེ་མཆེད་དྲུག་རྣམས་སུ་ཡོད་པའི་ཕྱིར། དང་
པོ་ཡོད་དེ། གཟུགས་ཀྱི་སྐྱེ་མཆེད། སྒྲའི་སྐྱེ་མཆེད། དྲིའི་སྐྱེ་མཆེད། །
276



རོའི་སྐྱེ་མཆེད། རེག་བྱའི་སྐྱེ་མཆེད། ཆོས་ཀྱི་སྐྱེ་མཆེད་རྣམས་སུ་
ཡོད་པའི་ཕྱིར། གཉིས་པ་ཡོད་དེ། མིག་གི་སྐྱེ་མཆེད། རྣ་བའི་སྐྱེ་
མཆེད། སྣའི་སྐྱེ་མཆེད། ལྕེའི་སྐྱེ་མཆེད། ལུས་ཀྱི་སྐྱེ་མཆེད། ཡིད་
ཀྱི་སྐྱེ་མཆེད་རྣམས་སུ་ཡོད་པའི་ཕྱིར་རོ། ། སྨྲས་པ། །
གསར་སློབ་དམན་འབྲིང་མཆོག་གི་གདུལ་བྱའི་ཚོགས། །
ཚད་མའི་གཙུག་ལག་རིན་ཆེན་གཏེར་མཛོད་ནས། །
དགོངས་དོན་ཡིད་བཞིན་ནོར་བུ་ལེན་འདོད་ན། །
མན་ངག་གསེར་གྱི་ལྡེ་མིག་འདི་ཟུངས་ཤིག །
ཅེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
ཞར་བྱུང་དཔྱད་པའི་གཞིར་ཁྱབ་མཐའི་རྣམ་གཞག་
མདོ་ཙམ་དགོད་པ། །
༈ གསུམ་པ་ཞར་བྱུང་དཔྱད་པའི་གཞིར་ཁྱབ་མཐའི་རྣམ་
གཞག་མདོ་ཙམ་དགོད་པ་ནི། ཁ་ཅིག ཕན་གནོད་ཀྱི་སྒོ་ནས་་་་
བཞག་པའི་སྒྲ་གསུམ་པོ་རེ་རེའི་ངོ་བོར་གྱུར་པའི་དཀར་པོ་ ཁྱོད་
དམར་སེར་ཡིན་པར་གྱུར་པའི་སེར་པོ་ཁྱོད་སྒྲར་བཤད་པའི་ཁྱད་
ཆོས་གསུམ་གྱི་གཉིས་པ་དང་ལྡན་ན། ཁྱོད་ཡིན་དུ་གྱུར་པའི་ངོ་།
བོའི་སྒོ་ནས་བཞག་པའི་རོ་དྲུག་གང་རུང་མེད་པས་ཁྱབ་པར་ཐལ།
ཁྱབ་པའི་ཕྱིར་ཟེར། ཁ་ཅིག དེ་ལྟར་ཡོད་པས་ཁྱབ་པར་ཐལ།
ཁྱབ་པའི་ཕྱིར་ཟེར། ཁ་ཅིག ཁྱོད་ཡིན་ན་ལུས་དང་ལུས་འབྲལ་་
བའི་དབང་དུ་བྱས་པའི་གཟུགས་བཞི་པོ་གང་རུང་ཡོད་པས་ཁྱབ།
ཁྱོད་མ་ཡིན་ན་དེ་ལྟར་མེད་པས་ཁྱབ་ན། ཁྱོད་ཡིན་དུ་གྱུར་པའི་
རེག་པའི་གཟུགས་རུང་ཡོད་པས་ཁྱབ་པར་ཐལ། ཁྱབ་པའི་ཕྱིར་
277



，
，，
ཟེར། ཁ་ཅིག ཁྱོད་ཡིན་དུ་གྱུར་པའི་བཤད་ཅིང་བསྟན་པའི་སྒོ་་
ནས་བཞག་པའི་སྒྲ་གསུམ་པོ་རེ་རེའི་ངོ་བོར་གྱུར་པའི་སྔོན་པོ་་་་
ཁྱོད་རྟག་པ་ཡིན་ན། འཇིག་རྟེན་པའི་བཤད་པའི་སྒྲའི་ངོ་བོར་་་
གྱུར་པའི་སྔོན་པོ་ཁྱོད་རྟག་པ་ཡིན་པས་ཁྱབ་པར་ཐལ། ཁྱབ་པའི་
ཕྱིར། ཁ་ཅིག ཁྱོད་ཡིན་དུ་གྱུར་པའི་དཀར་པོ་ཁྱོད་སེམས་ཅན་་
དང་སེམས་ཅན་མ་ཡིན་པའི་དབང་དུ་བྱས་པའི་གཟུགས་ལྔ་པོ་
གང་རུང་ཡིན་ན། ཁྱོད་ཡིན་དུ་གྱུར་པའི་དམར་སེར་ཁྱོད་་་་་
གཟུགས་དང་རྟག་པ་གང་རུང་ཡིན་པས་ཁྱབ་པར་ཐལ། ཁྱབ་་་
པའི་ཕྱིར་ཟེར། ཁ་ཅིག ཁྱོད་ཡིན་ན་རྒྱུའི་སྒོ་ནས་བཞག་པའི་སྒྲ་
གསུམ་པོ་དང་ཁྱོད་གཉིས་ལ་མུ་བཞི་ཡོད་པས་ཁྱབ་ན། ཁྱོད་དང་
སྒྲ་གཉིས་ལ་མུ་བཞི་མེད་པས་ཁྱབ་པར་ཐལ། ཁྱབ་པའི་ཕྱིར་ཟེར།
ཁ་ཅིག ཁྱོད་མ་ཡིན་ན་ཁྱོད་ཡིན་དུ་གྱུར་པའི་ཕན་གནོད་ཀྱི་སྒོ་་
ནས་བཞག་པའི་རོ་གསུམ་པོ་རེ་རེ་ནས་ཡོད་པས་ཁྱབ་ན། ཁྱོད་་
ཡིན་དུ་གྱུར་པའི་ཡིད་དུ་འོང་བའི་རོ་ཡོད་པས་ཁྱབ་པར་ཐལ།
ཁྱབ་པའི་ཕྱིར་ཟེར། ཁ་ཅིག ཁྱོད་ཡིན་དུ་གྱུར་པའི་ཆོས་ཀྱི་སྐྱེ་་་
མཆེད་པའི་གཟུགས་ཀྱིས་བསྡུས་པའི་མངོན་པར་སྐབས་ཡོད་ཀྱི་
གཟུགས་མེད་ཀྱང་དེ་འདྲའི་གཟུགས་དེ་ཁྱོད་ཡིན་ན། ཁྱོད་ཡིན་
པར་གྱུར་པའི་གཟུགས་ཀྱི་སྐྱེ་མཆེད་དུ་གྱུར་པའི་མངོན་པར་་་་་
སྐབས་ཡོད་ཀྱི་གཟུགས་མེད་པས་ཁྱབ་པར་ཐལ། ཁྱབ་པའི་ཕྱིར་
ཟེར། ཁ་ཅིག རྟེན་གྱི་སྒོ་ནས་བཞག་པའི་རོ་གསུམ་པོ་ཁྱོད་ཀྱི་ངོ་
བོར་གྱུར་པའི་གཟུགས་ཤེས་ལྡན་མིན་འདུ་བྱེད་གསུམ་ཡོད་ན།།
ཁྱོད་ཡིན་དུ་གྱུར་པའི་དེ་གསུམ་ཡོད་པས་མ་ཁྱབ་པའི་སྐྱོན་ཁྱོད་
ཀྱིས་བསྡུས་པའི་ལྷན་སྐྱེས་ཀྱི་རོ་མེད་པས་ཁྱབ་པར་ཐལ། ཁྱབ་་་
278



པའི་ཕྱིར་ཟེར། ཁ་ཅིག ཁྱོད་ཡིན་ན་རྒྱུ་ལ་འབྲས་མིང་གིས་་་་་
བཏགས་པའི་རེག་བྱ་གསུམ་པོའི་ངོ་བོར་གྱུར་པའི་ཁྱོད་ཡོད་པས་
ཁྱབ། ཁྱོད་མ་ཡིན་ན་དེ་གསུམ་གྱི་ངོ་བོར་གྱུར་པའི་ཁྱོད་མེད་་་་
པས་ཁྱབ་ན། ཁྱོད་ཡིན་དུ་གྱུར་པའི་རེག་བྱ་ཉེར་གཉིས་པོ་གང་
རུང་ཡོད་པས་ཁྱབ་པར་ཐལ། ཁྱབ་པའི་ཕྱིར་ཟེར། ཁ་ཅིག
གཟུགས་ཁྱོད་ཀྱི་ངོ་བོར་གྱུར་པའི་ཁྱད་པར་ལྔ་ལྡན་གྱི་རྣམ་པར་
རིག་བྱེད་མ་ཡིན་པའི་གཟུགས་ཁྱོད་རྟག་པ་ཡིན་ན། ཁྱོད་ཡིན་་་
པར་གྱུར་པའི་གཟུགས་དེ་གཟུགས་མཚན་ཉིད་པར་འདོད་པའི་
རང་སྡེ་མེད་པས་ཁྱབ་པར་ཐལ། ཁྱབ་པའི་ཕྱིར་ཟེར། ཁ་ཅིག
ཁྱོད་ཡིན་ན་དུས་དང་ལྷན་ཅིག་སྐྱེས་པའི་དབང་དུ་བྱས་པའི་་་་
གཟུགས་གཉིས་གཉིས་པོ་ཁྱོད་སྔོན་པོ་ཁྱོད་སེར་པོ་ཡིན་པས་ཁྱབ།
ཁྱོད་མ་ཡིན་ན་དེ་གཉིས་གཉིས་པོ་ཁྱོད་སྔོན་པོ་ཁྱོད་སེར་པོ་མ་་་
ཡིན་པས་ཁྱབ་ན། ཁྱོད་ཀྱི་ངོ་བོར་གྱུར་པའི་རྟག་དངོས་གང་རུང་
ཡོད་པས་ཁྱབ་པར་ཐལ། ཁྱབ་པའི་ཕྱིར་ཟེར། ཁ་ཅིག བསྟན་་་
ཡོད་ཐོགས་བཅས་ཀྱི་གཟུགས་ཞེས་པའི་ཚིག་ཟིན་ལ་ཐོན་པའི་
བསྟན་ཡོད་ཀྱི་གཟུགས་ཡིན་ན། དེའི་ཚིག་ཟིན་ལ་ཐོན་པའི་་་་་
ཐོགས་བཅས་ཀྱི་གཟུགས་མ་ཡིན་པས་ཁྱབ་པར་འདོད་པའི་རང་
སྡེ་དང་། ཡིན་པས་མ་ཁྱབ་པར་འདོད་པའི་རང་སྡེ་རེ་ཡོད་ན།
དེས་སྒྲིབ་ཐོགས་མི་འདོད་པས་ཁྱབ་པར་ཐལ། ཁྱབ་པའི་ཕྱིར་་་
ཟེར། ཁ་ཅིག སྒྲིབ་ཐོགས་དང་ཡུལ་ཐོགས་གཉིས་ལ་མུ་བཞི་ཡོད་
པའི་མུ་བཞི་པོ་རེ་རེའི་ངོ་བོར་གྱུར་པའི་དམིགས་ཐོགས་རེ་་་་་་
འདོད་པའི་སངས་རྒྱས་པ་ཡིན་ན། གཞི་གྲུབ་ན་སངས་འཕགས་
ཀྱིས་མངོན་གྱུར་དུ་རྟོགས་པས་ཁྱབ་པར་འདོད་པའི་གང་ཟག་་་
07
ar
279



ཡིན་པས་ཁྱབ་པར་ཐལ། ཁྱབ་པའི་ཕྱིར་ཟེར། ཁ་ཅིག རྣ་བའི་་
ཤེས་པ་ལ་བསྟན་དུ་ཡོད་པའི་གཟུགས་ཡིན་ན། དབང་ཤེས་ལྔ་པོ་
གང་རུང་ལ་བསྟན་དུ་ཡོད་པས་ཁྱབ་པར་འདོད་པའི་རི་བོ་དགེ་
ལྡན་པའི་མཁས་པ་ཡིན་ན། ཡུལ་ཐོགས་དང་དམིགས་ཐོགས་་་་
གཉིས་པོ་རེ་རེའི་ངོ་བོར་གྱུར་པའི་སྒྲིབ་ཐོགས་རེ་མི་འདོད་པའི་
གང་ཟག་མ་ཡིན་པས་ཁྱབ་པར་ཐལ། ཁྱབ་པའི་ཕྱིར་ཟེར། ཁ་་་
ཅིག རྣམ་མཁྱེན་དང་ཤེས་པ་གང་རུང་མངོན་སུམ་དུ་རྟོགས་་་་
པའི་ཚད་མ་རང་རྒྱུད་ལ་ཡོད་ན། སངས་འཕགས་ཡིན་པས་མ་་་
ཁྱབ་པར་འདོད་པའི་གང་ཟག་དེ་ལ་སེམས་ཙམ་པའི་གྲུབ་མཐས་
རྒྱུད་སྨིན་མ་སྨིན་གཉིས་རེ་འཇོག་པར་ཐལ། འཇོག་པའི་ཕྱིར་་་
ཟེར། ཁ་ཅིག ཁྱབ་ཆེ་བའི་གཟུངས་རུང་གིས་བསྡུས་པའི་སྔོ་སེར་
དཀར་དམར་བཞི་པོ་རེ་རེའི་ངོ་བོར་གྱུར་པའི་རྟག་པ་ཁྱོད་དང་།
འདུས་བྱས་གཉིས་ལ་ཡིན་མིན་གྱི་མུ་བཞི་ཡོད། མུ་བཞི་པོ་རེ་་་་
རེས་བསྡུས་པའི་དགེ་མི་དགེ་ལུང་མ་བསྟན་གསུམ་རེ་ཡོད་ན། །
ཁྱོད་དང་དངོས་པོ་གཉིས་ལ་ཡིན་མིན་གྱི་མུ་གསུམ་ཙམ་རེ་མེད་
པས་ཁྱབ་པར་ཐལ། ཁྱབ་པའི་ཕྱིར་ཟེར། ཁ་ཅིག རྣམ་མཁྱེན་་་་
མྱུར་དུ་ཐོབ་པའི་སྐྱེས་བུ་ཁྱོད་ཀྱི་རང་བཞིན་དུ་མ་གྱུར་པའི་་་་་་
སེམས་ཅན་གཏན་མེད་ཡིན་ན། ཁྱོད་ཡིན་དུ་གྱུར་པའི་སེམས་་་་
ཅན་ཐམས་ཅད་འཚང་རྒྱ་ངེས་ཡིན་པས་ཁྱབ་པར་ཐལ་ཁྱབ་པའི་
ཕྱིར་ཞེས་ཟེར་རོ། །དེ་དག་གི་མ་ཁྱབ་པའི་སྐྱོན་རྣམས་དཀའ་་་་
གནས་གཏན་མིན་ཀྱང་རེ་ཞིག་བདག་གིས་བཏང་སྙོམས་སུ་་་་་
བཞག་ན་མཛེས་སམ་སྙམ་མོ། ། སྨྲས་པ།
རིགས་མཐུན་བྱེའུའི་གཤོག་རྩལ་ཅུང་གནོན་པས། །
280



འཕུར་ཤུགས་རྫོགས་པར་རློམ་པའི་སྐྱ་ཀ་དག །
ཁྱུང་ཆེན་ཟླ་བོར་བཞེངས་པ་བདེན་སྲིད་ན། ། །
མྱུར་དུ་ནམ་འཕང་ཆོད་དང་ལྟད་མོར་བལྟ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
རྩོད་པ་སྤོང་ཚུལ་ཅུང་ཟད་བཤད་པ། །
༈ བཞི་པ་རྩོད་པ་སྤོང་ཚུལ་ཅུང་ཟད་བཤད་པ་ནི། ཁ་་་
ཅིག ཁ་དོག་ཏུ་ཡོད་ན། དབྱིབས་སུ་མེད་པས་མ་ཁྱབ་སྟེ།
དཀར་པོ་གྲུ་བཞི་པ་ལྟ་བུས་མ་ངེས་པའི་ཕྱིར་ཟེར་བ་མི་འཐད་དེ།
མཛོད་འགྲེལ་མངོན་པའི་རྒྱན་ལས། ཁ་དོག་ཏུ་ཡོད་ལ་དབྱིབས་
སུ་མེད་པ་སྔོན་པོ་ལ་སོགས་པ་རྩ་བའི་ཁ་དོག་བཞི་དང༌། ཞེས་་་
གསུངས་པའི་ཕྱིར། ཁོ་ན་རེ། དེ་མི་འཐད་དེ། དཀར་པོ་གྲུ་བཞི་
པ་དབྱིབས་སུ་ཡོད་པའི་ཕྱིར། དེར་ཐལ། གྲུ་བཞིར་ཡོད་པའི་་་་་
ཕྱིར་ཟེར་ན། མ་ཁྱབ་སྟེ། འདི་ལྟ་བུ་ལ་ཁྱད་གཞི་ཁྱད་ཆོས་གཉིས་
ཀྱི་ནང་ནས་ཁྱད་གཞི་གཙོ་བོར་འཛིན་དགོས་པ་དང་། དེ་ལ་་་་
བདག་པོའི་སྒྲ་སྦྱར་མ་སྦྱར་དང་། རྩོད་གཞི་གཉིས་མགོ་ཡིན་མིན་
སོགས་ཀྱི་ཞིབ་ཆ་ལེགས་པར་ཕྱེད་དགོས་པའི་ཕྱིར། དཔེར་ན། །
རྩོད་གཞི་ལ་བདག་པོའི་སྒྲ་མ་སྦྱར་བ་དཀར་པོ་གྲུ་བཞི་ཆོས་ཅན་
ལྟ་བུ་ཟེར་ན་ནི། དབྱིབས་དང་ཁ་དོག་གཉིས་ཆར་སྡོམ་པའི་རྩོད་
གཞི་གཉིས་མགོ་ཡིན་པས་སྙིང་པོ་མེད་དེ། ཀ་བ་བུམ་པ་ཆོས་ཅན།
ཟེར་བ་ལྟ་བུ་ཡིན་པའི་ཕྱིར། དེ་ལ་བདག་པོའི་སྒྲ་སྦྱར་ཏེ། དཀར་
པོ་གྲུ་བཞི་པ་ཆོས་ཅན་ཟེར་ན། ཁྱད་གཞི་དཀར་པོ་གཙོ་བོར་་་་
1
28 1



འཛིན་པ་ལས། ཁྱད་ཆོས་དབྱིབས་ལ་ངོས་འཛིན་མི་རིགས་པས་
ཁ་དོག་ཏུ་ཡོད་པ་ལས་དབྱིབས་སུ་མེད་ཅེས་ལན་འདེབས་དགོས་
སོ༑ །དེ་ལ་ཁོ་ན་རེ། དཀར་པོ་གྲུ་བཞི་པ་ཆོས་ཅན། དབྱིབས་སུ་
ཡོད་པར་ཐལ། དབྱིབས་གྲུ་བཞི་པར་ཡོད་པའི་ཕྱིར། ཟེར་ན་མ་
ཁྱབ། ཁྱབ་པར་ཐལ། གྲུ་བཞི་པ་དབྱིབས་ཡིན་པའི་ཕྱིར། ཟེར་་
ན་ཡང་མ་ཁྱབ། འོ་ན། སའི་དཀྱིལ་འཁོར་གྲུ་བཞི་པ་ཆོས་ཅན།
དབྱིབས་ཡིན་པར་ཐལ། གྲུ་བཞི་པ་ཡིན་པའི་ཕྱིར། འདོད་ན། །
དེ་ཆོས་ཅན། མིག་ཤེས་ཀྱི་གཟུང་བྱ་ཡིན་པར་ཐལ། འདོད་པའི་
ཕྱིར། འདོད་མི་ནུས་ཏེ། རེག་བྱ་ཡིན་པའི་ཕྱིར་ཏེ། ས་ཡིན་པའི་
ཕྱིར། སྔ་མར་ཁྱབ་སྟེ། དཔལ་ཆོས་ཀྱི་གྲགས་པས། གཅིག་གིས་་
གཉིས་ཤེས་མ་ཡིན་ཏེ། །དབང་པོའི་སེམས་ནི་ངེས་ཕྱིར་རོ། །ཞེས་
གསུངས་པའི་ཕྱིར། འོ་ན། ས་མིག་ཤེས་ཀྱིས་མ་མཐོང་བར་ཐལ།
འདོད་པའི་ཕྱིར། འདོད་ན། དམ་བཅའ་བ་འདིའི་མདུན་སར་་་
ཡོད་པའི་ས་འདི་ཡང་འདིའི་མིག་ཤེས་ཀྱིས་མ་མཐོང་བར་ཐལ་ལོ། །
འདོད་ན། འདིས་གྱོན་བཞིན་པའི་གཟན་ཤམ་སོགས་ཀྱང་འདིའི་
མིག་ཤེས་ཀྱིས་མ་མཐོང་བར་ཐལ་ལོ། །ཟེར་ན། འདོད་པ་ཡིན་ཏེ།
ཡོངས་གྲགས་ལ་དེ་ལྟར་མཐོང་ཟེར་བ་ནི། དེ་དག་གི་དབྱིབས་་་
སོགས་མཐོང་བ་ལ་དེ་དག་མཐོང་ཞེས་པའི་ཐ་སྙད་བྱས་པ་ཙམ་
ལས་དོན་ལ་མཐོང་བ་མིན་ནོ། །དེ་ལྟར་འབྲུག་རྒྱལ་དབང་ཆོས་་
ཀྱི་རྒྱལ་པོའི་ལེགས་བཤད་ལས་ཀྱང་། ཡང་ཁོ་ན་རེ། བུམ་ནང་གི་
སྟོང་པ་འདུས་བྱས་ཡིན་པར་ཐལ། བུམ་ནང་གི་སྟོང་པ་མིག་ཤེས་
ཀྱིས་མཐོང་བའི་ཕྱིར་ཏེ། བུམ་པ་སྟོང་པ་མིག་ཤེས་ཀྱིས་མཐོང་་་
བའི་ཕྱིར་ཟེར་ན། བུམ་པ་སྟོང་པ་རེག་བྱའི་སྐྱེ་མཆེད་ཡིན་པས་་
，
282



-
>ན.…• ་ ་ ་ ་
མིག་ཤེས་ཀྱིས་མཐོང་བར་མི་འདོད་ལ། བུམ་པ་སྟོང་པ་མིག་ཤེས་
ཀྱིས་མཐོང་བའི་ཐ་སྙད་ཀྱང་། འཇིག་རྟེན་གྱི་གྲགས་ཚོད་དུ། ཁ་
དོག་དབྱིབས་ལ་ས་ཞེས་བརྗོད། །ཅེས་པ་ལྟར། བུམ་པ་སྟོང་པའི་
ནང་གི་དབྱིབས་མཐོང་བ་ལ་བུམ་པ་སྟོང་པ་མཐོང་བའི་ཐ་སྙད་
བྱས་པ་ལས་དོན་ལ། བུམ་པ་སྟོང་པ་མིག་ཤེས་ཀྱི་ཡུལ་མིན་ཏེ།
བུམ་པ་སྟོང་པ་རེག་བྱ་ཡིན་པའི་ཕྱིར་ཏེ། བུམ་པ་ཡིན་པའི་ཕྱིར། །
ཞེས་གསུངས་པའི་ཕྱིར་རོ། །འོན་ཀྱང་། མཁས་པའི་དབང་ཕྱུག་
ཆེན་པོ་དགའ་ལྡན་གསེར་ཁྲི་ཁྲི་ཐོག་བཅོ་ལྔ་པ་༧པཎ་ཆེན་
བསོད་ནམས་གྲགས་པའི་དཔལ་རྣམ་དཔྱོད་མཆོག་གི་སྡེའི་རྣམ་
འགྲེལ་དགོངས་པ་རབ་གསལ་ལས། མིག་ཤེས་ཀྱི་གཟུང་བྱ་སྒྲ་མི་
རྟག་པར་སྒྲུབ་པའི་ཆོས་ཅན་གྱི་ཆོས་ཡིན་པ་གང་ཞིག སྒྲ་རྟག་་་
པར་སྒྲུབ་པའི་ཆོས་ཅན་གྱི་ཆོས་ཀྱང་ཡིན་པའི་ཕྱིར། དང་པོ་དེར་
ཐལ། སྒྲ་མི་རྟག་པར་སྒྲུབ་པའི་མཐུན་དཔེ་ཆོས་ཅན་གྱི་ཆོས་ཡིན་
པའི་ཕྱིར་ཏེ། བུམ་པའི་སྟེང་དུ་འགོད་ཚུལ་དང་མཐུན་པར་གྲུབ་
པའི་ཕྱིར། རྟགས་གཉིས་པ་དེར་ཐལ། སྒྲ་རྟག་པར་སྒྲུབ་པའི་མི་
མཐུན་དཔེ་ཆོས་ཅན་གྱི་ཆོས་ཡིན་པའི་ཕྱིར་ཏེ། བུམ་པའི་སྟེང་དུ་
འགོད་ཚུལ་དང་མཐུན་པར་གྲུབ་པའི་ཕྱིར། ཞེས་གསུངས་པས་་
དཔྱད་དགོས་ཏེ། མིག་ཤེས་ཀྱི་གཟུང་བྱ་བུམ་པའི་སྟེང་དུ་འགོད་
ཚུལ་དང་མཐུན་པར་གྲུབ་ན། བུམ་པ་མིག་ཤེས་ཀྱི་གཟུང་བྱ་ཡིན་
དགོས་པའི་ཕྱིར་ཏེ། བུམ་པ་མིག་ཤེས་ཀྱི་གཟུང་བྱ་ཡིན། བུམ་པ་
ཆོས་ཅན་གྱི་སྟེང་དུ་མིག་ཤེས་ཀྱི་གཟུང་བྱ་ཡིན་པའི་ཕྱིར་ཞེས་པ་
དེ༔ མིག་ཤེས་ཀྱི་གཟུང་བྱ་བུམ་པའི་སྟེང་དུ་འགོད་ཚུལ་དང་་་
མཐུན་པར་སྒྲུབ་པའི་དོན་ཡིན་པའི་ཕྱིར་ཏེ། རྟགས་རིགས་ཀྱི་་
283



，
ཡིན་ཆ་རྣམས་སུ་ཆེས་གསལ་བའི་ཕྱིར་དང༌། གདན་ས་འདིར་་་་
ལེགས་བཤད་འདི་ལ་སྔོན་བྱོན་དམ་པའི་ཁྲིད་རྒྱུན་དང་མན་ངག་
རེ་ཡོད་པས་སྔ་མ་ལྟར་བྱེད་མོད་ཀྱང་། ཡིག་ཆ་འདིའི་བདག་་་་
པོར་གྱུར་པའི་དབུས་ཀྱི་གདན་ས་པ་དག་གིས་འདིའི་སྒྲས་ཟིན་་་
སྒྲ་ཇི་བཞིན་དུ་མཛད་པ་བདག་གིས་མང་དུ་ཐོས་ཤིང་། དྲིས་་་་
པའི་ཚེ་ཡང་དེ་བཞིན་ལགས་པས་དཔྱད་དོ། །བློ་དེས་ཡུལ་དེ་་་་
མཐོང་ན། བློ་དེས་ཡུལ་དེ་རྟོགས་པས་མ་ཁྱབ་པ་ཡང་། དགོངས་
པ་རབ་གསལ་ལེའུ་དང་པོའི་སེལ་འཇུག་སྒྲུབ་འཇུག་གི་སྐབས་་་
སོགས་སུ་གསལ་བས་འདི་སྐོར་ལ་ལྷག་པར་དཔྱད་རྒྱུ་མང་ངོ༌། །
ཐ་མར་དགེ་བ་མཇུག་གི་དོན།
སྨྲས་པ།
ཐ་སྙད་ཚིག་འཁྲི་ཙམ་ལ་མགོ་འཁོར་ནས། །
ངེས་དོན་ནོར་བུ་རྡོ་ལ་བསྒྱུར་མཛད་པའི། །
མཁས་རློམ་སྙིང་ཁམས་ཆེ་བ་དེང་མང་བས། ། ་
གཟུར་གནས་སྐྱོ་བས་བཏང་སྙོམས་བཞུགས་པ་ཕངས། །
ཞེས་བྱ་ནི་བར་སྐབས་ཡིན་ལུགས་བཤད་པའི་ཚིགས་སུ་་་
བཅད་པའོ། ། །
ཁ་ཅིག ཁམས་བཅོ་བརྒྱད་པོ་གང་རུང་ཡིན་པ་གང་ཞིག
ཆོས་ཁམས་ཡིན་ན། ཁམས་བཅོ་བརྒྱད་ཀྱི་ནང་ནས་ཆོས་ཁམས་
ཡིན་པས་ཁྱབ་ཟེར་ན། རྣམ་ཤེས་དྲུག་པོ་ཆོས་ཅན། དེར་ཐལ།
དེའི་ཕྱིར། དང་པོ་གྲུབ་སྟེ། གཞི་གྲུབ་པའི་ཕྱིར། ཁྱབ་སྟེ། མཛོད་
ཤེས་བྱ་རབ་གསལ་དུ། ཡོད་ན་གཟུགས་ཕུང་ཡིད་ཀྱི་སྐྱེ་མཆེད་་་་
284



ཆོས་ཁམས་གསུམ་པོ་གང་རུང་ཡིན་པས་ཁྱབ་པར་བྱ་དགོས་པའི་
ཕྱིར་ཏེ། འདུས་བྱས་ཡིན་ན་དེ་ཡིན་དགོས། འདུས་མ་བྱས་པའི་
ཆོས་ཡིན་ན་ཡང་དེ་ཡིན་དགོས་པའི་ཕྱིར། དང་པོ་དེར་ཐལ།
ཕུང་པོ་ལྷག་མ་བཞི་པོ་གང་རུང་ཡིན་ན་ཡིད་ཀྱི་སྐྱེ་མཆེད་དང་་་
ཆོས་ཁམས་གང་རུང་ཡིན་དགོས་པའི་ཕྱིར་ཏེ། རྣམ་ཤེས་ཀྱི་ཕུང་
པོ་ཡིན་ན། ཡིད་ཀྱི་སྐྱེ་མཆེད་ཡིན་དགོས། གཞན་གསུམ་པོ་གང་
རུང་ཡིན་ན། ཆོས་ཁམས་ཡིན་དགོས་པའི་ཕྱིར། རྩ་རྟགས་གཉིས་
པ་དེར་ཐལ། འདུས་མ་བྱས་པའི་ཆོས་ཡིན་ན། ཆོས་ཁམས་ཡིན་
དགོས་པའི་ཕྱིར། ཞེས་དང་། རྒྱལ་བ་དགེ་འདུན་གྲུབ་ཀྱི་གྲུ་་་་་
རྫིངས་ལས། ཤེས་བྱ་ཐམས་ཅད་ཁམས་བཅོ་བརྒྱད་དུ་འདུས་་་་
ཤིང་སྐྱེ་མཆེད་བཅུ་གཉིས་སུའང་འདུས་ལ། འདི་ཙམ་ཞིག་ནི་བྱེ་
བྲག་སྨྲ་བ་ནས་བཟུང་སྟེ་ཐལ་འགྱུར་ཐམས་ཅད་ཀྱི་ཞལ་གྱིས་་་་
བཞེས་སོ། །ཞེས་གསུངས་པའི་ཕྱིར། རྩ་རྟགས་གཉིས་པ་གྲུབ་སྟེ།
ཡོད་པ་ཡིན་པའི་ཕྱིར་ཞེས་པ་རྣམས་ནི། གཞི་གྲུབ་ན། ཆོས་་་་་
ཁམས་ཡིན་པས་ཁྱབ་ཀྱང༌། ཁམས་བཅོ་བརྒྱད་ཀྱི་ནང་ཚན་དུ་་་
གྱུར་པའི་ཆོས་ཁམས་ཡིན་པས་མ་ཁྱབ། དེ་བཞིན་དུ། གཞི་གྲུབ་
ན༑ ཆོས་ཀྱི་སྐྱེ་མཆེད་ཡིན་པས་ཁྱབ་ཀྱང་། སྐྱེ་མཆེད་བཅུ་་་་
གཉིས་ཀྱི་ནང་ཚན་དུ་གྱུར་པའི་དེ་ཡིན་པས་མ་ཁྱབ་ཅེས་པའི་་་་
ཁྲིད་རྒྱུན་ཡོད་པ་དང་། འབྲུག་མཛོད་དུ་ཡང་། རྣམ་ཤེས་དྲུག་པོ་
སྤྱིར་ཡིད་ཀྱི་ཁམས་ཙམ་ཡིན་མོད་ཀྱང་། སེམས་ཁམས་བདུན་དུ་
ཕྱེ་བའི་ནང་ཚན་གྱི་ཡིད་ཁམས་ནི་མ་ཡིན་ཏེ། དེ་ལ་ནི་དྲུག་པ་་་
ཡིད་ཤེས་ཀྱི་བདག་རྐྱེན་དུ་འགྱུར་བའི་འདས་མ་ཐག་པའི་རྣམ་་
ཤེས་ཁོ་ན་འཇོག་གི ད་ལྟར་བ་དང༌། མ་འོངས་པའི་རྣམ་ཤེས་་་
285



སོགས་མི་འཇོག་པའི་ཕྱིར། ནས། ཁོ་ན་རེ། རྣམ་ཤེས་དྲུག་པོ་་་་
ཆོས་ཅན། ཁམས་བཅོ་བརྒྱད་ཀྱི་ནང་ནས་ཡིད་ཀྱི་ཁམས་ཡིན་་་་
པར་ཐལ། ཡིད་ཀྱི་ཁམས་ཡིན་པའི་ཕྱིར་ཟེར་ན། མ་ཁྱབ་བྱས་པ་
ལ༑ འོ་ན། དེ་ཆོས་ཅན། ཁམས་བཅོ་བརྒྱད་པོ་གང་ཡང་མ་་་་་
ཡིན་པར་ཐལ་སོགས་ཟེར་ན། ནས། ཁམས་བཅོ་བརྒྱད་པོ་གང་་
རུང་ཡིན་ཏེ། ཆོས་ཁམས་ཡིན་པའི་ཕྱིར་ཏེ། གཞི་གྲུབ་ན། ཆོས་
ཁམས་ཡིན་པས་ཁྱབ་པའི་ཕྱིར། ཞེས་བརྗོད་ན་ཅི་ཟེར། དེ་ལ་ཁོ་
ན་རེ། རྣམ་ཤེས་དྲུག་པོ་ཆོས་ཅན། ཁམས་བཅོ་བརྒྱད་ཀྱི་ནང་་་་་
ནས་ཆོས་ཁམས་ཡིན་པར་ཐལ། ཁམས་བཅོ་བརྒྱད་པོ་གང་རུང་
ཡིན་པ་གང་ཞིག ཆོས་ཁམས་ཡིན་པའི་ཕྱིར། ཟེར་ན་ཡང་མ་ཁྱབ།
འོ་ན། དེ་ཆོས་ཅན། ཁམས་བཅོ་བརྒྱད་པོ་གང་ཡང་མ་ཡིན་པར་
ཐལ། ཁམས་བཅོ་བརྒྱད་ཀྱི་ནང་ནས་གང་ཡང་མ་ཡིན་པའི་ཕྱིར།
ཟེར་ན་ཡང་མ་ཁྱབ་ཅེས་ལན་འདེབས་རིགས་ཏེ། ཁམས་བཅོ་་་་
བརྒྱད་ཀྱི་ནང་ནས་ཆོས་ཁམས་སོགས་ཡིན་ཞེས་བརྗོད་ན།
གཟུགས་ཅན་གྱི་ཁམས་བཅུ་དང་། སེམས་ཁམས་བདུན་སོགས་་
ཐམས་ཅད་ཁམས་བཅོ་བརྒྱད་ཀྱི་ནང་གི་ཆོས་ཁམས་སུ་ཁས་ལེན་
དགོས་པ་སོགས་གཞུང་དོན་དང་འགལ་བ་ལྟར་སྣང་བས། ལུང་
གི་ཆར་མང་དུ་འབབ་པར་འགྱུར་བས་མི་མཛེས་ལ། འདི་ལྟར་་་
བརྗོད་ན་གཞུང་དོན་དང་མི་འགལ་ཞིང་སྒྲུབ་བྱེད་ཀྱིས་ཀྱང་་་་་
ཕོངས་པར་འགྱུར་རོ། །ཞེས་གསུངས་པ་རྣམས་ལ་བརྟེན་པ་ཡིན་
ནོ༑ །འོན་ཀྱང༌། གྲུབ་མཐའ་གོང་མ་ལྟར་ན། གཞི་གྲུབ་ན། །
ཆོས་ཁམས་ཡིན་པས་ཁྱབ་པ་སོགས་མི་འདོད་དམ་སྙམ་སྟེ། ཕར་
ཕྱིན་མཐའ་དཔྱོད་དུ། ཁོ་ན་རེ། ཆོས་ཡིན་ན་ཆོས་ཀྱི་སྐྱེ་མཆེད་་་
286



T
ཡིན་དགོས་པར་ཐལ། མིག་ཡིན་ན། མིག་གི་སྐྱེ་མཆེད་ཡིན་་་་་
དགོས་པའི་ཕྱིར། འདོད་ན། སྔོན་པོ་ཆོས་ཅན། དེར་ཐལ། དེའི་
ཕྱིར། འདོད་མི་ནུས་ཏེ། གཟུགས་ཀྱི་སྐྱེ་མཆེད་ཡིན་པའི་ཕྱིར་ན། །
ཐལ་འགྱུར་དང་པོ་ལ་མ་ཁྱབ་ཅེས་གསུངས་པའི་ཕྱིར་རོ། །ཁ་ཅིག
གཟུགས་ཡིན་ན། གཟུགས་ཀྱི་སྐྱེ་མཆེད་ཡིན་དགོས་པར་ཐལ།
མིག་ཡིན་ན། མིག་གི་སྐྱེ་མཆེད་ཡིན་དགོས་པའི་ཕྱིར་ན། མ་ཁྱབ་
སྟེ༑ མིག་མིག་དབང་མིག་གི་ཁམས་མིག་གི་སྐྱེ་མཆེད་རྣམས་་་་་
དོན་གཅིག་ཡིན་པའི་ཕྱིར། ཁོ་ན་རེ། དེ་མི་འཐད་དེ། ཀུན་་་་་
བཏུས་ལས་མིག་ཡིན་ལ་མིག་གི་ཁམས་མ་ཡིན་པ་ཡང་ཡོད་དེ།
དགྲ་བཅོམ་ཐ་མའི་མིག་གོ །མིག་གི་ཁམས་ཡིན་ལ་མིག་མ་ཡིན་
པའང་ཡོད་དེ། སྒོ་ངའི་ནང་ན་འདུག་པ་དང་། ནུར་ནུར་པོར་་་
གྱུར་པ་དང་མེར་མེར་མོར་གྱུར་པ་དང་། ནར་ནར་པོར་གྱུར་་
པ་དང་། མའི་མངལ་ན་མིག་མ་དོད་པ་དང་། མིག་ཞར་བ་དང༌།
གཟུགས་མེད་པར་སྐྱེས་པའི་སོ་སོའི་སྐྱེ་བོའི་མིག་གི་རྒྱུ་ལྟ་བུའོ། །
མིག་ཀྱང་ཡིན་ལ། མིག་གི་ཁམས་ཀྱང་ཡིན་པ་ཡང་ཡོད་དེ། དེ་མ་
ཡིན་པའི་གནས་སྐབས་གཞན་རྣམས་སོ། །མིག་ཀྱང་མ་ཡིན་ལ་་་
མིག་གི་ཁམས་ཀྱང་མ་ཡིན་པ་ཡང་ཡོད་དེ། ཕུང་པོ་ལྷག་མ་མེད་
པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་་
འདས་པ་དང་། གཟུགས་མེད་པར་སྐྱེས་པའི་འཕགས་པ་ཡིན་ནོ།།
མིག་དང་མིག་གི་ཁམས་ཇི་ལྟ་བ་བཞིན་དུ་རྣ་བ་དང་། སྣ་དང་། །
ལྕེ་དང༌། ལུས་ཀྱི་ཁམས་ཀྱང་དེ་བཞིན་ཏེ། དེ་ཡང་ཅི་རིགས་སུ་་
སྦྱར་རོ། །ནས། ཡིད་ཡིན་ལ། ཡིད་ཀྱི་ཁམས་མ་ཡིན་པ་ཡང་ཡོད་
དེ། དགྲ་བཅོམ་ཐ་མའི་ཡིད་དོ། །ཡིད་ཀྱི་ཁམས་ཡིན་ལ། ཡིད་
287



མ་ཡིན་པ་ཡང་ཡོད་དེ། འགོག་པ་ལ་སྙོམས་པར་ཞུགས་པའི་ཡིད་
ཀྱི་ཁམས་སོ། །ཞེས་གསུངས་པའི་ཕྱིར། ཟེར་ན། སྐྱོན་མེད་དེ།
མཐའ་དཔྱོད་ལས། དེ་ལྟར་གསུངས་པའི་དགོངས་པ་ངག་ལས་་
ཤེས་དགོས་པའི་ཕྱིར། ཞེས་གསུངས་པ་ལྟར། ཀུན་བཏུས་དཀའ་
འགྲེལ་དུ། ལྷག་མེད་མྱང་འདས་མངོན་དུ་བྱེད་ཁ་མའི་དགྲ་་་་
བཅོམ་པའི་མིག་དེ། མིག་དང་རང་འབྲས་མིག་ཕྱི་མ་སྐྱེད་པའི་་་
མིག་མ་ཡིན་བའི་མུ་དང་། སྒོ་ངའི་ནང་གི་མིག་མ་དོད་པ་རང་
འབྲས་མིག་ཕྱི་མའི་རྒྱུ་ཡིན་ལ། མིག་མ་ཡིན་པའི་མུར་འཆད་ཅིང་
གཞན་གཉིས་གོ་སླ་བའི་ཕྱིར། དང་པོ་གྲུབ་སྟེ། ཁམས་ཀྱི་དོན་་་
རྒྱུའི་དོན་དུ་བཤད་པ་དང༌། རང་གི་མཚན་ཉིད་འཛིན་པའི་དོན་
དུ་བཤད་པ་གཉིས་ལས་གྲུབ་པའི་ཕྱིར། དེ་སྐད་བཤད་པར་བྱ་ཡི་
སྒྲས་ཟིན་ལྟར་མི་བྱ་སྟེ། དགྲ་བཅོམ་པ་ཐ་མའི་མིག མིག་་་་་
ཁམས་མ་ཡིན་ན། ཁམས་བཅོ་བརྒྱད་པོ་གང་དུ་ཡང་མི་འཐད་་་་
པས། གཞི་མ་གྲུབ་པར་འགྱུར་བའི་ཕྱིར། ཡིད་དང་ཡིད་ཁམས་
སོགས་ལའང་དེས་འགྲེ། ཞེས་གསུངས་པའི་ཕྱིར་དང་། མཐའ་་་
དཔྱོད་དུ། མིག མིག་དབང་། མིག་གི་ཁམས། མིག་གི་སྐྱེ་་་་་
མཆེད་རྣམས་དོན་གཅིག ཅེས་པ་ནས། དེས་ལུས་ཀྱི་དབང་་་
པོའི་བར་ལ་རིགས་འགྲེ། ནས། ཡིད། ཡིད་དབང༌། རྣམ་པར་
ཤེས་པ། གཙོ་སེམས། ཡིད་ཀྱི་ཁམས། ཡིད་ཀྱི་སྐྱེ་མཆེད་རྣམས་་
དོན་གཅིག ཅེས་གསུངས་པའི་ཕྱིར་རོ། །ཁ་ཅིག ཡིད་དང་་་
ཤེས་པའི་གཞི་མཐུན་ཡིན་ན། ཡིད་ཤེས་ཡིན་པས་ཁྱབ་ཟེར་ན། །
མིག་གི་རྣམ་པར་ཤེས་པ་སོགས་རྣམ་ཤེས་ལྔ་པོ་རེ་རེ་ནས་ཆོས་་་
ཅན། དེར་ཐལ། དེའི་ཕྱིར། འདོད་མི་ནུས་ཏེ། དབང་ཤེས་ཡིན་
288



པའི་ཕྱིར། ཡང་ཁ་ཅིག དབང་པོ་དང་ཤེས་པའི་གཞི་མཐུན་་་་
ཡིན་ན། དབང་ཤེས་ཡིན་པས་ཁྱབ་ཟེར་ན། ཡིད་ཀྱི་རྣམ་པར་་་
ཤེས་པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། ཡིད་
ཤེས་ཡིན་པའི་ཕྱིར། དེ་ལྟར་ཡང་། མཐའ་དཔྱོད་དུ། ཁོ་ན་རེ། །
མིག་གི་རྣམ་པར་ཤེས་པ་ཆོས་ཅན། ཡིད་ཡིན་པར་ཐལ། རྣམ་་་
ཤེས་ཡིན་པའི་ཕྱིར། འདོད་ན། ཡིད་དང་རྣམ་པར་ཤེས་པའི་་་་
གཞི་མཐུན་ཡིན་པར་ཐལ། འདོད་པའི་ཕྱིར། འདོད་ན། ཡིད་་་
ཤེས་ཡིན་པར་ཐལ། འདོད་པའི་ཕྱིར་ཟེར་ན། མ་ཁྱབ་སྟེ། འོ་ན། །
ཡིད་ཀྱི་རྣམ་ཤེས་ཆོས་ཅན། དབང་ཤེས་སུ་ཐལ། དབང་པོ་དང་
ཤེས་པའི་གཞི་མཐུན་ཡིན་པའི་ཕྱིར། ཁྱབ་པ་ཁས། ཞེས་དང་།
མཛོད་གསལ་དུ་ཡང་། ཡིད་དང་ཡིད་ཀྱི་རྣམ་ཤེས་དོན་མི་གཅིག་
ཅིང་། ཡིད་དང་ཡིད་ཤེས་དོན་གཅིག་པར་གྲུབ་སྟེ། རྣམ་པར་་་་་
ཤེས་པའི་ཁམས་དང་པོ་ལྔ་ཡིད་ཀྱི་རྣམ་པར་ཤེས་པ་དང་ཡིད་་་་
ཤེས་གང་ཡང་མ་ཡིན་པའི་ཕྱིར་དང་། ཡིད་ཀྱི་རྣམ་པར་ཤེས་པ་
ལྟ་བུའི་འཁོར་དུ་བྱུང་བ་རྣམས་ཡིད་མ་ཡིན་ཀྱང་ཡིད་ཤེས་སུ་བྱ་
དགོས་པའི་ཕྱིར། དང་པོ་དེར་ཐལ། དེ་ལྔ་དབང་ཤེས་ཡིན་པའི་
ཕྱིར། ཕྱི་མ་དེར་ཐལ། སེམས་དང་ཡིད་དང་རྣམ་ཤེས་གསུམ་་་་
དོན་གཅིག་པར་སྔར་བཤད་པས་གོ་ནུས་ཤིང༌། འཆད་པར་ཡང་
འགྱུར་བའི་ཕྱིར་དང༌། དབང་ཤེས་དང་ཡིད་ཤེས་ཕན་ཚུན་གཙོ་
འཁོར་དུ་ལྡན་པ་མི་སྲིད་པའི་ཕྱིར། ཞེས་དང་། རྣམ་འགྲེལ་་་་་
དགོངས་པ་རབ་གསལ་ལས། ཡིད་དང་ཤེས་པའི་གཞི་མཐུན་་་་་
ཡིན་ན། ཡིད་ཤེས་ཡིན་པས་མ་ཁྱབ་པ་དང་། དབང་པོ་དང་ཤེས་
པའི་གཞི་མཐུན་ཡིན་ན། དབང་ཤེས་ཡིན་པས་ཁྱབ་པའི་ཚུལ་་་
289



ཤེས་དགོས་ཤིང་། ཞེས་གསུངས་པའི་ཕྱིར་རོ། །ཡིད་དང་ཡིད་་་
ཤེས་གཉིས་ལ་མུ་བཞི་ཡང་ཡོད་དེ། བློ་རིག་ལས། འོ་ན། ཡིད་་་
དང་ཡིད་ཀྱི་ཤེས་པ་ལ་ཁྱད་པར་ཅི་ཡོད་ཅེ་ན། མུ་བཞི་སྟེ། དང་
པོ་ཡིན་ལ། གཉིས་པ་མ་ཡིན་པ་ནི། དབང་པོའི་རྣམ་པར་ཤེས་པ་
ལྔ་ལྟ་བུའོ། །དེ་ཡིད་ཡིན་ཏེ། དེ་སེམས་ཡིན་པའི་ཕྱིར་ཏེ། དེ་་་་
རྣམ་པར་ཤེས་པ་ཡིན་པའི་ཕྱིར། ཁྱབ་སྟེ། སེམས་དང་ཡིད་དང་
རྣམ་ཤེས་རྣམས། དོན་གཅིག་ཅེས་གསུངས་པའི་ཕྱིར། དེ་ཡིན་་་་
ཤེས་མ་ཡིན་ཏེ། དེ་དབང་ཤེས་ཡིན་པའི་ཕྱིར། གཉིས་པ་ཡིན་པ་
ལ༑ དང་པོ་མ་ཡིན་པ་ནི། ཡིད་ཀྱི་རྣམ་པར་ཤེས་པའི་འཁོར་དུ་
བྱུང་བའི་སེམས་བྱུང་ལྔ་བཅུ་རྩ་གཅིག་ལྟ་བུའོ། །དེ་ཡིད་མ་ཡིན་
ཏེ༑ དེ་སེམས་མ་ཡིན་པའི་ཕྱིར་ཏེ། དེ་སེམས་བྱུང་ཡིན་པའི་ཕྱིར།
གཉིས་ཀ་ཡིན་པ་ནི། ཡིད་ཀྱི་རྣམ་པར་ཤེས་པ་ལྟ་བུའོ། །གཉིས་་
ཀ་མ་ཡིན་པ་ནི། དབང་པོའི་རྣམ་པར་ཤེས་པ་ལྔའི་འཁོར་དུ་་་་
བྱུང་བའི་སེམས་སུམ་ཅུ་རྩ་དྲུག་ལྟ་བུའོ། །དེ་ཡིད་མ་ཡིན་ཏེ།
སེམས་མ་ཡིན་པའི་ཕྱིར། དེ་ཡིད་ཤེས་མ་ཡིན་ཏེ། དབང་ཤེས་་་
ཡིན་པའི་ཕྱིར། ཞེས་གསུངས་པའི་ཕྱིར། ཁ་ཅིག མིག་ཤེས་་་
ཡིན་ན། མིག་གི་རྣམ་ཤེས་ཡིན་པས་ཁྱབ། ཡིད་ཀྱི་ཤེས་པ་ཡིན་ན།
ཡིད་ཀྱི་རྣམ་ཤེས་ཡིན་པས་ཁྱབ་ཟེར་བ་མི་འཐད་དེ། བློ་རིག་ཏུ།
འོ་ན། མིག་ཤེས་དང་། དེའི་རྣམ་པར་ཤེས་པ་ལ་ཁྱད་པར་ཅི་་་་
ཡོད་ཅེ་ན། མིག་གི་རྣམ་པར་ཤེས་པ་ཡིན་ན། མིག་ཤེས་ཡིན་་་
པས་ཁྱབ་ཀྱང་། མིག་ཤེས་ཡིན་ན། མིག་གི་རྣམ་པར་ཤེས་པ་ཡིན་
པས་མ་ཁྱབ་སྟེ། གལ་ཏེ་ཁྱབ་ན། མིག་གི་རྣམ་པར་ཤེས་པའི་་་
འཁོར་དུ་བྱུང་བའི་སེམས་བྱུང་སུམ་ཅུ་རྩ་དྲུག་ཆོས་ཅན། དེར་་་་
290



ཐལ། དེའི་ཕྱིར། རང་གི་ཐུན་མོང་མ་ཡིན་པའི་བདག་རྐྱེན་མིག་
དབང་ལ་དངོས་སུ་སྐྱེ་བའི་རིག་པ་ཡིན་པའི་ཕྱིར་ཏེ། མིག་གི་་་་
རྣམ་པར་ཤེས་པ་དེ་དེ་ཡིན་པ་གང་ཞིག ཁྱོད་དེ་དང་རྟེན་
ཐུན་མོང་མ་ཡིན་པའི་བདག་རྐྱེན་མཚུངས་པའི་རིག་པ་ཡིན་པའི་
ཕྱིར། ནས། དེ་བཞིན་དུ་ཡིད་ཀྱི་རྣམ་པར་ཤེས་པ་དང་ཡིད་ཀྱི་་་
ཤེས་པ་ལ་ཁྱད་པར་ཅི་ཡོད་ཅེ་ན། དང་པོ་ཡིན་ན་གཉིས་པ་ཡིན་
པས་ཁྱབ་ཀྱང་། གཉིས་པ་ཡིན་ན། དང་པོ་ཡིན་པས་མ་ཁྱབ་སྟེ།
གལ་ཏེ་ཁྱབ་ན། ཡིད་ཀྱི་རྣམ་པར་ཤེས་པའི་འཁོར་དུ་བྱུང་བའི་་
སེམས་བྱུང་ལྔ་བཅུ་རྩ་གཅིག་ཆོས་ཅན། དེར་ཐལ། དེའི་ཕྱིར་ཏེ།
རང་གི་ཐུན་མོང་མ་ཡིན་པའི་བདག་རྐྱེན་ཡིད་དབང་ལས་དངོས་
སུ་སྐྱེས་པའི་རིག་པ་ཡིན་པའི་ཕྱིར་ཏེ། ཡིད་ཀྱི་རྣམ་པར་ཤེས་པ་
དེ་དེ་ཡིན་པ་གང་ཞིག ཁྱོད་དེ་དང་བདག་རྐྱེན་མཚུངས་པའི་
རིག་པ་ཡིན་པའི་ཕྱིར། ཞེས་དང་། རྣམ་འགྲེལ་དགོངས་པ་རབ་
གསལ་ལས། མིག་གི་རྣམ་པར་ཤེས་པའི་འཁོར་དུ་བྱུང་བའི་ཀུན་
འགྲོ་ལྔ་མིག་ཤེས་དང་། ཡིད་ཀྱི་རྣམ་ཤེས་ཀྱི་འཁོར་དུ་བྱུང་བའི་
ཀུན་འགྲོ་ལྔ་ཡིད་ཤེས་ཡིན་པའི་བར་དུ་རིགས་པའི་ཕྱིར། ཞེས་་་
གསུངས་པས་གྲུབ་པའི་ཕྱིར་རོ། །ཁ་ཅིག དབང་ཤེས་ཡིན་ན།
རང་སྐད་ཅིག་དང་པོ་དེ། རང་སྐད་ཅིག་གཉིས་པའི་ཐུན་མོང་མ་
ཡིན་པའི་བདག་རྐྱེན་ཡིན་པས་ཁྱབ་ཟེར་བ་མི་འཐད་དེ། མཐའ་
དཔྱོད་དུ། ཡིད་ཀྱི་རྣམ་པར་ཤེས་པ་སྐད་ཅིག་མ་དང་པོ་དེ། ཡིད་
ཀྱི་རྣམ་ཤེས་སྐད་ཅིག་གཉིས་པའི་ཐུན་མོང་མ་ཡིན་པའི་བདག་་
རྐྱེན་དུ་ཐལ། འདོད་པའི་ཕྱིར། འདོད་ན། མིག་གི་རྣམ་པར་་་་་
ཤེས་པ་སྐད་ཅིག་དང་པོ། མིག་གི་རྣམ་པར་ཤེས་པ་སྐད་ཅིག་་་་
291
，，
，



གཉིས་པའི་ཐུན་མོང་མ་ཡིན་པའི་བདག་རྐྱེན་དུ་ཐལ། འདོད་་་་
པའི་ཕྱིར་ན། འདིར་མ་ཁྱབ། འདོད་ན། མིག་གི་རྣམ་ཤེས་སྐད་
ཅིག་གཉིས་པ་ཆོས་ཅན། ཡིད་ཤེས་ཡིན་པར་ཐལ། རང་གི་ཐུན་
མོང་མ་ཡིན་པའི་བདག་རྐྱེན་དུ་གྱུར་པའི་ཡིད་དབང་ལས་བྱུང་
བའི་ཤེས་པ་ཡིན་པའི་ཕྱིར། དེར་ཐལ། མིག་གི་རྣམ་པར་ཤེས་པ་ ་
སྐད་ཅིག་དང་པོ་དེ་སྐད་ཅིག་གཉིས་པའི་ཐུན་མོང་མ་ཡིན་པའི་
བདག་རྐྱེན་ཡིན་པ་གང་ཞིག དེ་ཡིད་དབང་ཡིན་པའི་ཕྱིར། །
དང་པོ་དངོས། ཕྱི་མ་དེར་ཐལ། རྣམ་ཤེས་ཡིན་པའི་ཕྱིར་ཞེ་ན། །
མ་ཁྱབ་མཚམས་སུ་ཁྱབ་བར་ཐལ། ཡིད་ཀྱི་རྣམ་པར་ཤེས་པ་ཡིན་
ན༑ རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་མིག་
དབང་གཟུགས་ཅན་པ་ལས་བྱུང་བས་ཁྱབ་བའི་ཕྱིར། ཞེས་་་་་
གསུངས་པའི་ཕྱིར། ཁོ་ན་རེ། མི་འཐད་དེ། མཛོད་གསལ་ལས། །
ཁ་ཅིག རང་གི་བདག་རྐྱེན་ཡིད་དབང་ལས་བྱུང་བའི་རྣམ་་་
ཤེས་ཡིན་ན། ཡིད་ཀྱི་རྣམ་ཤེས་ཡིན་པས་ཁྱབ་ཟེར་བ་མི་ལེགས་ཏེ།
མིག་གི་རྣམ་པར་ཤེས་པ་སྐད་ཅིག་དང་པོ་དེ། དེ་སྐད་ཅིག་་་་་
གཉིས་པའི་ཐུན་མོང་མ་ཡིན་པའི་བདག་རྐྱེན་ཡིན་པའི་ཕྱིར་རོ། །
ཞེས་གསུངས་པས་གནོད་པའི་ཕྱིར་ཟེར་ཏེ་དཔྱད་དོ། །ཁ་ཅིག
རྣམ་མཁྱེན་དང་ཚད་མ་གང་རུང་མངོན་སུམ་དུ་རྟོགས་པའི་བློ་་
རྒྱུད་ལྡན་གྱི་གང་ཟག་ཡིན་ན། རྣམ་མཁྱེན་མངོན་སུམ་དུ་རྟོགས་
པའི་བློ་རྒྱུད་ལྡན་གྱི་གང་ཟག་ཡིན་པས་མ་ཁྱབ་ཟེར་ན། འོ་ན། །
དེ་གང་རུང་མངོན་སུམ་དུ་རྟོགས་པའི་གང་ཟག་ཡིན་ན། དེ་་་་་་
གཉིས་ཀ་མངོན་སུམ་དུ་རྟོགས་པའི་གང་ཟག་ཡིན་མི་དགོས་པར་
ཐལ། དམ་བཅའ་འཐད་པའི་ཕྱིར། འདོད་ན། བདེན་བཞིའི་་་
292



བླང་དོར་ལ་ཚད་མས་ངེས་པ་རྙེད་མ་ཐག་པའི་སོ་སོའི་སྐྱེ་བོ་ཆོས་
ཅན། རྣམ་མཁྱེན་དང་ཚད་མ་གང་རུང་མངོན་སུམ་དུ་རྟོགས་་་་
པའི་གང་ཟག་ཡིན་པར་ཐལ། འདོད་པའི་ཕྱིར། འདོད་ན། ཁྱོད་
ཀྱིས་དེ་དེ་ལྟར་ཡིན་ཏེ། དེ་ཚད་མ་མངོན་སུམ་དུ་རྟོགས་པའི་་་་་
གང་ཟག་ཡིན་པའི་ཕྱིར། ཞེས་རྟགས་འགོད་རྒྱུ་ཡིན་པར་ཐལ།
ཐུགས་རྩེ་འཐད་པའི་ཕྱིར། འདོད་ན། འོ་ན། དེ་དེ་ལྟར་རྟོགས་
པའི་གང་ཟག་མ་ཡིན་པར་ཐལ། དེ་རྣམ་མཁྱེན་མངོན་སུམ་དུ་
རྟོགས་པའི་གང་ཟག་མ་ཡིན་པའི་ཕྱིར། ཁྱབ་བ་འགྲིག་ཅེས་པ་་་
དང་། ཡིག་ཆར་སྔོ་སེར་གང་རུང་དེ་ཚུར་མཐོང་གི་རྒྱུད་ཀྱི་སྔོ་་་
འཛིན་མངོན་སུམ་དང་སེར་འཛིན་མངོན་སུམ་གཉིས་ཀྱི་གཞལ་
བྱའི་གཞི་མཐུན་དུ་ཐལ་བར་འཕངས་པའི་རིགས་པ་དང༌། །
འཇིག་རྟེན་སྒོམ་སྤངས་སུ་གྱུར་པའི་འདོད་ཉོན་གསུམ་པ་དང་་་
བཞི་བ་གང་རུང་སྤངས་ན། འཇིག་རྟེན་སྒོམ་སྤངས་སུ་གྱུར་པའི་
འདོད་ཉོན་བཞི་བ་སྤངས་དགོས་པར་གསུངས་པའི་རིགས་ལམ་
ཕུལ་དུ་བྱུང་བ་ལ་ལན་ཇི་ལྟར་འདེབས། གཞན་ཡང་། ཉན་ཐོས་
དགྲ་བཅོམ་པ་ཆོས་ཅན། ཉོན་ཤེས་ཀྱི་སྒྲིབ་པ་གཉིས་པོ་གང་་་
རུང་སྤངས་པའི་གང་ཟག་ཡིན་པར་ཐལ། དམ་བཅའ་འཐད་་་་
པའི་ཕྱིར། འདོད་ན། དེ་ཆོས་ཅན། སངས་རྒྱས་འཕགས་པ་་་
ཡིན་པར་ཐལ་ལོ། །ཡང་ཁ་ཅིག ཁྱོད་ཀྱི་རྒྱུད་ན་རྣམ་མཁྱེན་་་་་
མེད་ན། ཁྱོད་ཀྱི་རྒྱུད་ལ་རྣམ་མཁྱེན་མི་འཇུག་པས་ཁྱབ་ཟེར་ན།
འོ་ན། ཐར་འདོད་ཀྱི་གདུལ་བྱ་ཆོས་ཅན། དེར་ཐལ། དེའི་ཕྱིར།
འདོད་མི་ནུས་ཏེ། ཁྱོད་འཚང་རྒྱ་ངེས་ཡིན་པའི་ཕྱིར། དེར་ཐལ།
བདག་སོགས་མ་རྒན་སེམས་ཅན་ཐམས་ཅད་འཚང་རྒྱ་ངེས་ཡིན་
293



བཟླས
པའི་ཕྱིར། དེར་ཐལ། བདག་སོགས་མ་རྒན་སེམས་ཅན་ཐམས་་་
ཅད་ཉོན་ཤེས་ཀྱི་སྒྲིབ་པའི་དགྲ་ལས་རྣམ་པར་རྒྱལ་ཏེ། རྣམ་པ་
ཐམས་ཅད་མཁྱེན་པའི་ཡེ་ཤེས་ལ་བརྟེན་ནས་ཆོས་འཁོར་རིམ་པ་
གསུམ་རེ་སྐོར་ངེས་ཡིན་པའི་ཕྱིར་རོ། ། སྨྲས་པ།
ཉོན་ཤེས་དགྲ་ལས་ཐར་བར་འདོད་རྣམས་ཀྱི། །
དཔྲལ་བའི་མིག་དང་ཁོང་པའི་སྙིང་གི་ཟླ། །
མཆོག་གསུམ་རང་བཞིན་ལ་སོགས་འདབ་བརྒྱའི་ཚལ། །
འབྱེད་པའི་ལེགས་བཤད་ཉི་མ་དེང་ནས་ཤར། །
དེ་ཡང་ཆེ་བཞི་ཁྱད་ཆོས་སྲིད་པའི་སྒོས། །
ཁྱད་འཕགས་འཇམ་མགོན་བླ་མའི་བསྟན་མཇལ་ཚེ། །
གཞུང་མང་མིག་གི་བདུད་རྩིར་བྱས་པ་དང་། །
བཤེས་གཉེན་ཚུལ་བཞིན་བསྟེན་པའི་མཐུ་ལས་སོ། །
ཉམས་ལེན་ཟབ་མོའི་སྦྲང་རྩིའི་བཅུད་བླངས་ནས། །
དོན་གཉིས་མཐར་ཕྱིན་དགའ་སྟོན་བྱེད་འདོད་པའི། །
ཐར་འདོད་གཟུར་གནས་རྐང་དྲུག་ལྡན་པའི་ཚོགས། །
དགའ་སྤྲོའི་དར་དིར་ཕྱོགས་བཅུར་ད་སྒྲོགས་ཤིག །
ཐོས་པའི་སྒྲོན་མེས་བློ་རྨོངས་མ་བསལ་བའི། །
ཕྲག་དོག་ཅན་ལ་་་སྙིང་རླུང་སྟོད་དུ་འཚང་རྒྱུ་ལས་དགའ་བ་མི་་་
སྟེར་མོད། །
གཟུར་གནས་བསྟན་ལ་གཅེས་པར་འཛིན་རྣམས་ཀྱིས། །
，
འབ.…
294



གཟིགས་ཚེ་དགའ་སྤྲོའི་ཅ་ཅོ་ཅིའི་མི་འཆོར། །
སྙན་གྲགས་ཅོ་འདྲིར་མོས་པའི་གཡོ་མཁན་འགས། །
སྔོན་ནས་ཤེས་སོ་ཟེར་བའི་ར་རིའི་གཏམ། །
རིགས་མཐུན་སྐྱེ་བོའི་ཚོགས་ལ་ད་སྒྲོག་ན། །
སྔོན་ནས་མི་སྨྲའི་མཛད་སྟོན་ཅི་ཞེས་དྲིས། །
གང་ལ་བསམས་ཀྱང་ཡིག་ཚོགས་ལ་བསྙེངས་ཏེ། །
མཚན་སོགས་བསྡུས་ལས་བཤད་ཟིན་ལྟར་ལགས་པས། །
ལྟ་རྒྱ་བློ་སྟོབས་ཆུང་ཞིང་བདག་སྒྲོག་འགས། །
བླུན་རྟགས་སྟོན་པར་མ་བྲེལ་མཉེལ་རྒྱུར་རོ། །
བདག་ལའང་སྐྱེས་སྦྱངས་ཡོན་ཏན་ཆེས་ཕྲ་བས། །
ཞྭ་དཔེ་ལྷམ་ལ་བཀབ་འདྲའི་ཉེས་བཤད་ཚོགས། །
སྒྲིན་པོར་བཤགས་སོ་བཟོད་དང་བསྒྱུར་བཅོས་ཀྱིས། །
བསྟན་འགྲོར་ཕན་པའི་བཀའ་དྲིན་སྐྱོང་བར་ཞུ། །
འདིར་འབད་ལེགས་བྱས་ལྷ་ཆེན་རལ་པའི་ཀླུང་། །
འགྲོ་ཀུན་དགེ་ཚོགས་འབབ་ལྡན་སྟོང་ཕྲག་དང་། །
ལྷན་ཅིག་བྱང་ཆེན་རྒྱ་མཚོར་གཞོལ་བ་ཡིས། །
གང་ཞིག་སྨོན་པའི་ཕ་མཐར་འགྲིམ་གྱུར་ཅིག །
བློ་བཟང་རྒྱལ་བསྟན་འཛིན་ལ་འཇིགས་བྲལ་ཞིང་། །
བློ་མཆོག་གཉིས་སུ་མེད་པའི་ཡེ་ཤེས་ཀྱི། །
295
-
-
-



༡°
རྣམ་རོལ་ཕན་བདེ་རྒྱ་མཚོའི་དཔལ་སྦྱིན་མཁན། །
རྣམ་འདྲེན་གང་དེའི་ཐུགས་བཞེད་འགྲུབ་པར་སྨོན། །
ཐུབ་པའི་བསྟན་ལ་འཇམ་དབྱངས་བླ་མ་བཞིན། ། །
ལྟ་སྒོམ་སྤྱོད་གསུམ་གཙང་མས་ཞབས་འདེགས་མཁན། །
ཐུབ་དབང་གཉིས་པ་རོང་ཆེན་ཆོས་ཀྱི་རྗེའི། །
ལྟ་སྤྱོད་རྣལ་མས་ས་སྟེང་ཁྱབ་གྱུར་ཅིག ། །
དགེ་ལྡན་ལུགས་བཟང་བསྲེགས་བཅད་བརྡར་པའི་གསེར། །
ལེགས་མཛད་ཤུགས་ཀྱིས་འཛིན་པར་ཟླ་བྲལ་ཞིང་། །
ལེགས་བཤད་སྒྲ་དབྱངས་སྒྲོག་པའི་ཆོས་གླིང་འདིར། །
དགེ་བཅུའི་དཔལ་ཡོན་རྣམ་པར་རྒྱས་པར་ཤོག ། །
འཇུག་ཡུལ་མདོ་སྔགས་བསྟན་པའི་མཚོ་གླིང་དུ། །
འཇུག་བྱེད་སྐྱབས་འགྲོའི་གྲུ་གཟིངས་ཀྱིས་བགྲོད་ནས། །
འཇུག་འབྲས་སྐུ་གསུམ་ནོར་བུའི་ཚོགས་བླངས་ཏེ། །
འཇུག་འདོད་སྐྱེ་རྒུའི་རེ་བ་སྐོང་ནུས་ཤོག །
བདག་ནི་དེར་མ་སོན་པའི་ཚེ་རབས་སུ། །
མཚན་ལྡན་བླ་མ་ཉི་ཟླ་ཟུང་གཅིག་པོའི། །
ཞབས་ཟུང་སྣང་བའི་དཔལ་དང་མི་འབྲལ་ཞིང༌། །
ཞབས་ཕྱིའི་སྐལ་བཟང་རྣམ་ཀུན་ཐོབ་པར་སྨོན། །
296



མཁས་པའི་མཁས་པ་འཇམ་མགོན་ཙོང་ཁ་པས། །
བཀལ་སྩལ་གསེར་བསྟན་འཆད་རྩོད་རྩོམ་གསུམ་གྱིས། །
མི་ནུབ་དར་ཞིང་རྒྱས་པར་བྱེད་པ་ལ། ། །
འཇམ་དཔལ་དབྱངས་ཀྱི་ཟླ་བོར་བཞེང་གྱུར་ཅིག །
མདོར་ན་བདག་སོགས་འགྲོ་བ་མ་ལུས་པ། །
མཚན་ལྡན་བཤེས་གཉེན་དམ་པའི་མགོན་བཅས་ཏེ། །
མདོ་སྔགས་དགོངས་འགྲེལ་ཐེམ་སྐས་ལ་བརྟེན་ནས། །
བྱང་ཆེན་ཁང་བཟང་བགྲོད་པའི་བཀྲ་ཤིས་ཤོག །
ཅེས་བསྡུས་གྲྭར་ཐོག་མར་འཇུག་བྱེད་སྐྱབས་ཁྲིད་དང་འབྲེལ་བའི་མན་ངག་
གསེར་གྱི་ལྡེ་མིག་ཅེས་བྱ་བ་འདི་ནི། རྔ་ཡུལ་༧ཀིརྟིའི་དགོན་ཆེན་དགེ་ལྡན་ལེགས་་་
བ ཤད་གླིང་གི་གྲལ་མཐར་བསྙེགས་པ་སེར་གཟུགས་བློ་བཟང་བརྩོན་འགྲུས་སམ།
ཡང་ན། བློ་བཟང་དཔལ་ལྡན་དུ་འབོད་ཅིང་། མདོ་སྟོད་ཡུལ་ཤུལ་ཀླུང་ཤོད་དགོན་
དགའ་ལྡན་བཤད་སྒྲུབ་ཆོས་འཁོར་གླིང་གི་མཁན་ལས་ཐོག་པའི་མིང་འཛིན་གང་དེས་
དཔྱོད་ལྡན་མང་པོའི་རེ་བ་དོན་ལྡན་དུ་བྱ་བའི་ཕྱིར་དང་། ཐབས་མཁས་དང་ཐུགས་
རྗེའི་གཏེར་ཆེན་པོའི་རྣམ་པར་རོལ་ཏེ་བསྟན་པའི་གཞི་རྩ་གཅེས་པར་འཛིན་པས་་་་་
སྙན་པའི་བ་དན་ས་གསུམ་ན་མངོན་པར་གཡོ་ཞིང་འགྲན་ཟླ་དང་བྲལ་བའི་སེམས་་་
དཔའ་ཆེན་པོ་༧རྗེ་ངག་དབང་བློ་བཟང་ཐུབ་བསྟན་ཉི་མ་དཔལ་བཟང་པོ་མཆོག་་་་་
དང་། འཇམ་མགོན་བླ་མའི་བསྟན་པ་ལ་གཅིག་ཏུ་སྨན་པའི་མཛད་རྗེས་ཅན།
༧མཁན་ཆེན་འཇམ་དབྱངས་མཁྱེན་བརྩེ་རྣམ་གཉིས་ཀྱི་ཐུགས་སྨོན་ལྟར་འགྲུབ་ཆེད་་
དང་། བདག་ཀྱང་སྐྱེ་བ་ནས་ཚེ་རབས་ཐམས་ཅད་དུ་སྐྱབས་གནས་དཀོན་མཆོག་་་་
གསུམ་དང་མི་འབྲལ་ཞིང༌། ཤེས་བྱའི་གནས་ཀུན་ཀྱང་ལེགས་པར་རྟོགས་ནུས་པ་
དང༌། རང་ཅག་གི་རྩ་བའི་བླ་མ་རྩོད་དུས་ཀྱི་ཐུབ་པ་ཆེན་པོ་༧རོང་ཆེན་ཆོས་ཀྱི་རྒྱལ་
297



པོ་དཔལ་བཟང་པོ་མཆོག་དང་། ང་རང་མལ་ནས་སྙོལ་བའི་བཀའ་དྲིན་ཅན་༧རྗེ་བློ་
བཟང་ལུང་རིགས་རྒྱ་མཚོ་དཔལ་བཟང་པོས་གཙོས། ཐམས་ཅད་མཁྱེན་པ་དྷཱརྨའི་་་་་
མཚན་ཅན་སོགས་ཆོས་འབྲེལ་དངོས་ཐོབ་ཀྱི་བླ་མ་རྣམས་ཀྱིས་དགྱེས་བཞིན་རྗེས་སུ་་་
འཛིན་པའི་རྒྱུར་དམིགས་ཏེ། སྤྱི་ལོ་ཆིག་སྟོང་དགུ་བརྒྱ་གོ་དགུ་པ། རབ་བྱུང་བཅུ་་་ །
བདུན་པའི་ནང་ཚན་ས་ཡོས་ལོའི་བོད་ཟླའམ་ཧོར་ཟླ་ཚ་བའི་དཀར་ཕྱོགས་བཟང་པོ་
འཁྲིག་པའི་ཉིན་གཟའ་དཔྱོད་ལྡན་དང་། སྐར་མ་རྒྱལ་སྟོད། འཕྲོད་སྦྱོར་རླུང་མིག་་་་
འཕྲད་པ་སྟེ་གཟའ་སྐར་འཕྲོད་སྦྱོར་ཕུན་སུམ་ཚོགས་པའི་དུས་སུ་མཇུག་གྲུབ་པར་་་་་
བྱས་པའི་ཡི་གེ་པ་ནི། ཡུལ་ཤུལ་ཀླུང་ཤོད་དགོན་པའི་གྲྭ་བཙུན་རྣམ་དཔྱོད་མཆོག་་་
ཡངས་པ་ངག་དབང་རྡོ་རྗེས་བགྱིས་པའོ། །འདིས་ཀྱང་གངས་ལྗོངས་ཀྱི་ཚད་མའི་་་་་
སྟོན་པ་ཆེན་པོ་སྐྱབས་མགོན་༧ཀིརྟི་རིན་པོ་ཆེ་མཆོག་དང་། ཤར་རྒྱལ་བའི་དབང་པོ་
བློ་བཟང་གྲགས་པ་སྟེ་ཡབ་སྲས་ཉི་ཟླ་ཟུང་གཅིག་གི་མདོ་སྔགས་ཟུང་འབྲེལ་གྱི་བསྟན་
པ་རིན་པོ་ཆེ་འདི་ཉིད་དར་ཞིང་རྒྱས་ལ་ཡུན་རིང་དུ་གནས་པར་བྱེད་ནུས་པར་གྱུར་་
ཅིག། །།སརྦ་མངྒ་ལཾ།
298
